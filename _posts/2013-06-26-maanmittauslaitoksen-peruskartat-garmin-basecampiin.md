---
layout: post
status: publish
published: true
title: Maanmittauslaitoksen peruskartat Garmin BaseCampiin
image: /assets/img/posts//garmin-basecamp-mtk-kartat.jpg
image_text: Perunanyytit ja makkaraa
author: Jarkko Tervonen
date: '2013-06-26 09:00:20 +0300'
date_gmt: '2013-06-26 09:00:20 +0300'
categories:
- Retkeily
tags:
- basecamp
- garmin
- kartta
- maanmittauslaitos
- peruskartta
comments: []
---
Satuin jonkun tuoreemman blogipostauksen kautta [Nekki plus nakki on kokki -blogiin](http://nekkiplusnakki.blogspot.fi/), missä neuvottiin miten Android-puhelimien Oruxmaps-sovellukseen saa lisättyä [Maanmittauslaitoksen](http://www.maanmittauslaitos.fi/) karttamateriaalista luodun Garmin-yhteensopivan karttaimagen ([linkki](http://nekkiplusnakki.blogspot.fi/2013/03/oruxmapsilla-tarkat-vektorikartat.html)). Ensimmäinen toive oli, että löytäisin iPhoneen samanlaisen sovelluksen, mutten löytänyt. Samat kartat saa kuitenkin käyttämääni Garmin BaseCamp -sovellukseen OS X:lle.

Kun olin ladannut [karttamateriaalit](http://kartat.hylly.org/), vaikeinta oli tajuta ettei pelkkä [Garmin BaseCamp](http://www.garmin.com/en-US/shop/downloads/basecamp) riitä, vaan ulkopuolisten karttojen lataamiseen tarvitaan Garmin MapManager, joka tulee [Garmin RoadTripin](http://www8.garmin.com/support/download_details.jsp?id=4332) mukana.

Tämän jälkeen asennus on helppoa. Lataa OS X -yhteensopiva karttaimage [http://kartat.hylly.org/](http://kartat.hylly.org/) osoitteesta, pura paketti ja asenna purettu tiedosto Garmin MapManagerilla (Tiedosto -> Asenna kartta -> valitse purettu tiedosto). Tämän jälkeen mene Garmin BaseCampiin ja valitse kartaksi MTK Suomi v2.0 (Kartat -> MTK Suomi v2.0). Alla kuvassa näkymä Garmin BaseCampin mukana tulevasta sekä Maanmittauslaitoksen karttapaketin kartasta. Nyt pääsee hieman paremmin tarkkailemaan nauhoitettuja jälkiä.

<amp-img src="/assets/img/posts/garmin-basecamp-mtk-kartat.jpg" alt="Garmin Basecamp ja MTK-kartat" width="4" height="3" layout="responsive">
  <noscript><img src="/assets/img/posts/garmin-basecamp-mtk-kartat.jpg" alt="Garmin Basecamp ja MTK-kartat" /></noscript>
</amp-img>

Samat karttapaketit saa käsittääkseni ladattua myös GPS-laitteisiin, mutta tästä itsellä ei ole parempaa tietoa, koska käytän [Garminin eTrex -sarjan kymppiversiota](http://sites.garmin.com/etrex/), mikä ei karttoja tue.

Parasta tässä on se, että tämä on ihan laillinen tapa käyttää ilmaiseksi Maanmittauslaitoksen materiaalia, koska he ovat jakaneet aineistoaan ilmaiseksi vuoden 2012 toukokuun alusta alkaen.
