---
layout: post
status: publish
published: true
title: Kokemuksia Google Play Music -palvelusta
image: /assets/img/posts/google-play-kollaa-kestaa.png
image_text: Google Play - Kollaa kestää
author: Jarkko Tervonen
date: '2013-10-01 22:24:00 +0300'
date_gmt: '2013-10-01 19:24:00 +0300'
categories:
- Netti
tags:
- musiikki
- google
- play
- music
- spotify
comments: []
---
[Google Play Music](http://play.google.com/music) on musiikkipalvelu, jonka Google avasi aika yllättäen tänään Suomessa. En mitään ennakkovaroitusta julkaisusta minkään median kautta ole huomannut vaikka mielenkiinnolla tätä olen odottanut. En kuitenkaan niin paljon, että seitsemän proxyn kautta olisin kiertänyt jenkkiversioon :-)

Vähän petyin kun Google Play Music olikin selaimella käytettävä musiikkipalvelu eikä muita vaihtoehtoja mäkkikäyttäjälle löytynyt. Omana lisänsä tuo useampaa Google-tiliä käyttävälle sekoilu tilien kesken. Toki tähän ratkaisuna on ottaa toinen selain musiikin kuunteluun tai käyttää vaikka Chromen incognito-tilaa.

Google Music Play -palveluun voi tutustua ilmaiseksi kuukauden, jos ottaa sen käyttöön ennen tämän kuun viidettätoista päivää. Käyttöönottaessa täytyy antaa luottokortin tiedot eli varmuuden vuoksi kannattaa laittaa muistutusta kalenteriin, että muistaa irtisanoa palvelun ennen ilmaisen käyttöjakson loppumista.

Google Play Musicin käyttöliittymä on selkeä ja musiikkia pääsee helposti etsimään muistakin Googlen tuotteista tutun hakukentän kautta. Biisejä voi lisätä omiin soittolistoihin sekä jonoon valmiiksi kuunneltavaksi. Mielestäni äänenlaatu oli huomattavasti parempi kuin esimerkiksi Spotifyssä ja levyjen kansikuvat tarkempia.

Rekisteröitymisen jälkeen pari kertaa kuunneltuani Kollaa kestää -bändin levyt läpi, alkoi aika olemaan valmis seuraavalle bändille. Totuttuun tapaan katsomaan mitä palvelu itse ehdottaisi. Pieni pettymys on ettei Googlen samankaltaisten artistien lista onnistu löytämään yhtään suomalaista artistia eikä artistit ehkä muutenkaan osu aivan kohdalleen.

<img src="/assets/img/posts/google-play-kollaa-kestaa.png" alt="Google Play Musicin lista Kollaa kestää -bändiä muistuttavista bändeistä" />

Google Play Musicin lista Kollaa kestää -bändiä muistuttavista artisteista

ja sitten Spotifyn vastaava lista:

<img src="/assets/img/posts/spotify-kollaa-kestaa.png" alt="Spotifyn lista Kollaa kestää -bändiä muistuttavista bändeistä" />

Spotifyn lista Kollaa kestää -bändiä muistuttavista artisteist

Spotify vei kyllä tämän selvästi. Sama toistuu myös ulkomaisten artistien kohdalla.

<img src="/assets/img/posts/google-play-kruiz.png" alt="Google Play Musicin lista Kruizia muistuttavista bändeistä" />

Google Play Musicin lista Kruiz-bändiä muistuttavista artisteista

Ja sama lista Spotifyltä:

<img src="/assets/img/posts/spotify-kruiz.png" alt="Spotifyn lista Kruizia muistuttavista bändeistä" />

Spotifyn lista Kruiz-bändiä muistuttavista artisteista

Tuntuu, että Googleen genrejä ei ole määritelty kovin tarkasti. Tämä on harmillista, koska näin ollen suosituimmat bändit pomppivat samankaltaisten artistien listalla. Toki jos tietää mitä kuuntelee, niin eihän tätä ominaisuutta tarvitse, mutta tykkään kovasti tutustua uusiin bändeihin ja artisteihin tätä kautta. Tämän huomaa jo siitä, että Spotifyn myötä [olen scroblannut Last.fm:ään](http://www.last.fm/user/juffeli) melkein 4700 eri artistia. Omilla mp3:lla pääsin vain kymmenesosaan tästä. Samalla musiikkimaku on laajentunut huomattavasti.

No huomenna testataan palvelua lisää ja katsotaan osaisiko Googlen radiokanavaominaisuus paremmin valita samankaltaiset artistit.
