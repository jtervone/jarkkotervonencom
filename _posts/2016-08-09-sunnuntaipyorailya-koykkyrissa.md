---
layout: post
status: published
published: true
title: Sunnuntaipyöräilyä Köykkyrissä
image: /assets/img/posts/canyon-koykkyri.jpg
image_text: Canyon Köykkyrin silloilla
author: Jarkko Tervonen
date: '2016-08-09 00:01:20 +0300'
date_gmt: '2016-08-09 00:01:20 +0300'
categories:
- Pyöräily
tags:
- pyöräily
- maastopyöräily
- köykkyri
comments: []
---
Sunnuntaina päätin reippailla pyhäpäivän kunniaksi. Hyvä aamupala alle ja pikkuisen auton huoltoa. Lähtiessä pyöräytin ohjainkannattimen toisin päin, jotta saisin ajoasennosta hieman etupainoisemman. Tämän jälkeen pyöräily kylän poikki kohti Köykkyriä (eli virallisesti Honkasen urheilualueelle), mistä löytynee Kempeleen parhaat maastopyöräilyreitit. Alkulämmöt nousemalla laskettelurinteen vierustaa pitkin pari kertaa ylös ja heti perään laskemalla toista puolta alas.

Tämän jälkeen suunnattiin Linnakankaalle vievää kuntopolkua pitkin kohti Haukkakaarron metsäpolkuja. Täällä olikin ahkeroitu ja kunnostettu ojien ylityksiä. Mukava yllätys. Pari kierrosta täällä ja ihmettelyä siitä miten rankkaa hommaa tämä metsässä rämpiminen on verrattuna tiellä ajamiseen. Metsäpolkujen jälkeen vielä nousu Linnakankaan mäen päälle ja sieltä pururataa pitkin vielä kerran Köykkyrin päälle katsomaan maisemia. Tämän jälkeen laskettelu alas kohti kotia.
