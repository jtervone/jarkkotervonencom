---
layout: post
status: publish
published: true
title: Voitietä Murtoon
description: Sarkkiranta - Köykkyri - Mourunki - Murto - Sarkkiranta. Hiekka- ja soratietä tuli nieltyä reilun 30 kilometrin verran.
image: assets/img/posts/2017-10-31-strava-reitti.jpg
image_text: Eilisen Strava-reitti
author: Jarkko Tervonen
date: '2017-10-31 10:05:16 +0300'
rides:
- https://www.strava.com/activities/1254007140/embed/5b6142316c9f8fc97132229e9bac493cceaf6bcb
categories:
- Pyöräily
tags:
- pk
- maastopyöräily
- 45nrth
- japanther
---
Lauantain maantielenkki sinetöi päätöksen, että paremmat kengät talvikäyttöön täytyy saada. Kävin sitten hakemassa norjalaiselta 45NRTH:n Japanther -talvipyöräilykengät. Kengät tuntuivat hiukan muovisilta, mutta silti paljon lämpimimmiltä kuin muut omistamani pyöräilykengät. Valitsin kooh 48, jotta kengän sisään mahtuu vähän paksumpi sukka. Pykälää pienempi koko olisi ollut juuri sopiva kesäkengäksi.

<!-- more -->

Sitten uudet kengät jalkaan ja testaamaan pikku pakkaseen. Sarkkirannan reittiä oli polettu kahden fatbiken voimin. Omalla 29:llä sille ei ollut asiaa, joten polkasin Köykkyriin. Siellähän oli koiranulkoilijat olleet ahkerana ja polkeneet hankeen polkuja. Mourunkiin menevää Voitietä oli ajettu autolla, joten sekin oli ajettavassa kunnossa. Ajelin tuota tietä pitkin aina Murtoon asti. Matka kesti puolitoista tuntia ja kello oli jo puoli kymmenen, joten päätin polkea pyöräteitä pitkin takaisin kotiin.

Paluumatkalla nopeudet nousi kolmenkympin tietämiin eikä jalat paleltuneet. Kengät siis täytti odotukset. Pakkaskestävyys varmasti riittää, kun kompressiosukan lisäksi laittaa merinovillasukan.
