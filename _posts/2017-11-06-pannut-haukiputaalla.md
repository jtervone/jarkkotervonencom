---
layout: post
status: publish
published: true
title: Pannut Haukiputaalla
description: Syksyllä pitäisi muistaa, että päivän aikana pyöräilykelit helposti muuttuvat iltaa kohti haastavammiksi.
image: assets/img/posts/2017-11-06-cube-heinapaa.jpg
image_text: Cube Heinäpään kukkuloilla
author: Jarkko Tervonen
date: '2017-11-06 20:55:16 +0300'
rides:
- https://www.strava.com/activities/1264123772/embed/78a6ac79321930abee2e3421fddca0294c997a21
categories:
- Pyöräily
tags:
- pk
- maantiepyöräily
---
Uusi viikko ja uudet kujeet. Päivällä oli sen verran lämmintä, että ajattelin jotain mukavaa 60 kilometrin lenkkiä tälle päivälle maanteitä pitkin. Vielä kolmen neljän aikaan satoi kovasti vettä, mutta illaksi lupasi loppuvan.

<!-- more -->

Kuudelta matkaan Heinäpäästä Oulun puolelta ja sain huomata, että onpa keli jäähtynyt nopeasti. Paikkapaikoin mustaa jäätä oli kosolti. Onneksi pääpyörätiet oli hyvin hiekoitettu.

Parin kymmenen kilometrin ajon jälkeen vähän ennen Haukipudasta käännyin sivutielle ja vähän aikaa sitä ajaessa pyörä katosi alta. Polvi otti aika kovasti osumaa. Onneksi pienen verryttelyn jälkeen polvi alkoi toimimaan eikä minun tarvinnut kutsua kyytiä takaisin kotiin.

Päätin ajella samaa reittiä takaisin, jota olin tullut. Pikkuisen kävin harhailemassa Kaionharjussa, mikä oli virhe. Hiekoitusta ei ollut koko matkalla ja näin ollen eteneminen oli hitaampaa.

Kilometrejä päivälle tuli kasaan kuitenkin 57,4 ja ajoaikaa 2 tuntia 43 minuuttia. Ihan kohtalainen määrä näin viikon alkuun ottaen huomioon, että alla oli kolmen tunnin yöunet ja vajaan tunnin päikkärit :)
