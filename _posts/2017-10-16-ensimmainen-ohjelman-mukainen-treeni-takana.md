---
layout: post
status: publish
published: true
title: Ensimmäinen ohjelman mukainen treeni takana
description: Nyt on ensimmäinen treeniohjelman mukainen treeni takana ja luottavainen fiilis jatkoa ajatellen. Tämä ei varmasti jää tähän.
image: /assets/img/posts/2017-10-16-rex-lube-ketjuoljylla-oljytyt-ketjut.jpg
image_text: Rex Domestique -ketjuöljyllä öljytyt ketjut
author: Jarkko Tervonen
date: '2017-10-16 22:25:16 +0200'
rides:
- https://www.strava.com/activities/1233445802/embed/5ffbd92d8ce762025298909ede6ddfd9520652d4
categories:
- Pyöräily
tags:
- vk
- maastopyöräily
---
Ensimmäinen harjoitusohjelman mukainen treeni takana. Eihän sinne lenkille lähteminen helppoa ollut. Kotiin tulo venyi lähemmäs kuutta. Illallisen valmistus ja kaverin kanssa pohdittiin Shimanon XT RD-M786 vaihtajan ja XT M-8000 vaihtajan eroja ja voiko näiden eroa kaventaa Wolftoothin GoatLinkeillä. Mutta näistä myöhemmin...

<!-- more -->

Treeninä oli tuo kolmen vartin lämmittely sekä 1-2-3-4-5-4-3-2-1 minuutin pyramidiveddot. Eli veto 80-90% sykkeillä ja päälle yhtä pitkä jäähdyttelytauko. Tämän osion jälkeen vielä vartin jäähdyttely.

Lämmittelynä ajelin pitkin poikin lähimaastoja, kun renkaista oli ilmaa karannut sitten viimeisen lenkin. Eipähän olisi pitkä matka kantaa pyörää takaisin, jos rengas päästäisi loput ilmat pihalle. Sykkeitä oli vaikea pitää siellä 140 paremmalla puolella. Tätä ei helpottanut yhtään se, että minulla on ranteesta sykkeen mittaava kello ja se on tietysti hihan alla.

Lämmittelyn loppua kohden kengät alkoivat olemaan sen verran märät, mutta onneksi kohta pääsee runttaamaan paikat kunnolla lämpimäksi. Sepulturan Chaos A.D. levy soimaan ja spurtteja ottamaan. Pyramidiharjoittelu oli ainakin näin ensimmäistä kertaa mukavaa vaikka viimeiset pari vetoa alkoi jo puuduttamaan. Treenille tuli pituutta tunti 57 minuuttia keskisykkeen ollessa 139 iskua minuutissa. Pahin ongelma taas oli tuo kello, joka jäi ikävästi hihan alle. Pitää alkaa miettimään tähän ratkaisua.

Muuten kuvassa pyörästä kuva treenin jälkeen. Ketjut öljytty 100 kilometriä sitten [Rexin Domestique -ketjuöljyllä](http://www.rex.fi/fi/bike/rex-domestique-ketju%C3%B6ljy) ja vielä pysyy puhtaana. Aivan loistavaa ainetta. Suosittelen.
