---
layout: post
status: publish
published: true
title: Ford Fockus MK1:n etutukivarren irroitus
image: /assets/img/posts/ford-focus-alapallonivel.jpg
image_text: Ford Focus MK1 alapallonivel
author: Jarkko Tervonen
date: '2016-06-17 12:51:20 +0300'
date_gmt: '2016-06-17 09:51:20 +0300'
categories:
- Autot
tags:
- ford focus
- mk1
- tukivarsi
- etutukivarsi
- pallonivel
comments: []
---
Olen harjoitellut viimeisen parin vuoden aikana omistamani 2003 vuoden Ford Focus -auton huoltoa. Melkolailla nollista on lähdetty ja huomattu, ettei tämä mitään rakettitiedettä ole. Teoriassa kaikki on selvää ja terveellä maalaisjärjellä ymmärrettävissä. Ainakin auton tuennan sekä jarrujen osalta.

Auton korjaamisessa vaikeinta on ruostuneiden pulttien ja mutterien aukaiseminen. Joko ne ovat niin vaikeassa paikassa, että saa miettiä oikeita työkaluja pulttien avaamiseen. Yleensä ne ovat kuitenkin niin ruostuneita, etteivät aukea helposti. Tällöin ainakin itsellä tulee liian monesti käytettyä joko liian vähän voimaa tai sitten liian paljon ja pulttien kannat hajoavat.

Nyt Ford Focus tarvitsi uudet etutukivarren helat. Näiden vaihtamiseksi koko etutukivarsi tulee irroittaa. Irroitus aloitetaan irroittamalla alapallonivel. Olin jo parina iltana suihkutellut ruuveihin ruosteenpoistoainetta, mutta tiukassa ne silti olivat. Mutteri irtosi kohtuullisen helposti, mutta pultti ei. Pultti oli torx-kannallinen, johon minulla ei tietysti ollut avainta eli sitä ostamaan. Pultti oli kuitenkin niin tiukassa, että ostamani tavallinen hylsy hajosi ja voimahylsyllä sain pyöräytettyä kannan pyöreäksi.

Tässä vaiheessa olisi pitänyt selata tarkemmin nettiä eikä heittää hanskoja tiskiin, kuten tein. Tilasin tukivarren, jossa tuli uudet pultit ja mutterit kiinnittämiseen mukana. Kun tämä tilaus saapui perille, aloin vaihtopuuhiin uudestaan. Uudentukivarren mukana tulleessa pultissa ei ollut kierteitä muuta kuin mutterille eli torx-kanta on vain sitä varten, että pultin pyöriessä läpi voidaan pitää torx-avaimella pulttia paikallaan.

Sitten olikin aika tehdä seuraava virhe. Naputtelin lekalla pulttia pois niin, että kierre pääty lytistyi muutaman ensimmäisen kierteen kohdalta. Pultti irtosi nätisti, mutta oli entinen. Tämänkin olisi voinut estää ruuvaamalla päähän leveämmän mutterin vahvistukseksi ennen takomista. Kaikkea sitä oppii. Luultavasti toisen puolen tukivarren irroitus onnistuu helpommin.
