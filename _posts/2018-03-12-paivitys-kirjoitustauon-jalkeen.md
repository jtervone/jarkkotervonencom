---
layout: post
status: publish
published: true
title: Päivitys kirjoitustauon jälkeen
description: Päivitystä pienen tauon jälkeen. Onneksi tauko koskenut vain kirjoittelua sillä sukset ovat nielleet kilometrejä tasaiseen tahtiin.
image: assets/img/posts/2018-02-13-aurinkolatu-vuokatti.jpg
image_text: Vuokatin Aurinkolatu
author: Jarkko Tervonen
date: '2018-03-12 13:31:00 +0300'
categories:
- Pyöräily
tags:
- hiihto
---
Kylläpä on ollut kiirettä viimeisen neljän viikon aikana. Tänä aikana on tullut reissupäiviä useampia, jotka tuntuvat kuormittavammilta kuin joskus muinoin, jolloin tuli matkusteltua ympäri Suomea useammin. Tämä ei onneksi ole vienyt liiaksi aikaa treenailulta vaan kymmenkunta tuntia on tullut viikottain hiihdeltyä.

Matkustelun lisäksi tähän neljän viikon ajanjaksoon osui lähes viikon verran kestänyt flunssa, joka alkoi pari viikkoa ennen Tervahiihtoa, johon olin päättänyt osallistua. Viikkoa Tervahiihtoa kävin testaamassa miltä hiihto tuntuu ja kyllähän se tuntui. Hyvä, että kahdeksan kilometrin lenkiltä jaksoi takaisin kotiin asti.

Itse Tervahiihto sujui aika mallikkaasti. Ajaksi 55km retkisarjassa tuli muutaman minuutin yli viisi tuntia. Ilman flunssaa ja hieman järkevämmällä tankkaamisella olisi helposti päässyt alle viiden tunnin.

Tervahiihdon jälkeen lähdettiin pariksi päivään Vuokattiin, missä oli jälleen aivan ensiluokkaista latu-uraa vaikka kuinka paljon. Kaikista parasta oli se, että aurinko paistoi melkein koko Vuokatissa olon ajan, joten oli hirveän vaikeaa pysyä poissa laduilta.

Onneksi myös kotipuolessa on hiihtoladut parantuneet. Letosta eteenpäin tehtiin meren jäälle latu-ura. Nyt kotipihasta pääsee hiihtämään myös Liminganladuille. Matkaa Liminganlahden luontokeskukselle tulee 16 kilometriä suuntaansa. Tämän lisäksi olisi saavutettavissa Rantakylän ladut sekä latu Tupokselle. Kyllä hiihdettävää taas riittää.

Että tälläistä. Palataanpa taas viikon kuluttua ja katsotaan mitä tällä viikolla on ehtinyt tapahtua.
