---
layout: post
status: publish
published: true
title: Viikon 47 treeniloki
description: Viikon 47 treenit koostuivat tällä kertaa neljästä pyörälenkistä ja yhdestä uintikerrasta. Mikä parasta niin ennätyksiäkin tuli.
image: /assets/img/posts/2017-11-27-lumisade-alakylantie.jpg
image_text: Alakyläntie lumisateessa
author: Jarkko Tervonen
date: '2017-11-27 16:21:00 +0300'
rides:
- https://www.strava.com/activities/1283589382/embed/341f158351ea5f028932714325ab3671ae896673
- https://www.strava.com/activities/1284904155/embed/fbd55c5ad423dcc4d03b2bc281948acbf14f590e
- https://www.strava.com/activities/1287734701/embed/3326ee7fb61283dd7bceab2c95be3dbaa5e208c1
- https://www.strava.com/activities/1288772410/embed/ab147b9857ef5b9f62aa8507d3b6ae39f1948fff
- https://www.strava.com/activities/1290217927/embed/b29433e2225bf973907c348d448d433f0a10fef0
categories:
- Pyöräily
tags:
- pk
- maastopyoraily
- uinti
- maantiepyoraily
---
Onpa ollut kiirettä niin töissä kuin töiden ulkopuolella, joten päätin että nipistetäänpä näiden treenien kirjaamisesta aikaa niihin. Eli tässä viime viikon treenit, joita ei kertynyt kuin kahdeksisen tuntia.

<!-- more -->

## Maanantai 20.11.2017 - 21,5km / 1h 17min / pk

Talvi on alkanut tehdä tuloaan ja lunta alkaa olemaan maassa. Kävin pienen lenkin tekemässä tarkoituksena ajaa Lettoon vaan siellä oli vielä niin märkää, että päätin lähteä kiertämään maantietä.

## Tiistai 21.11.2017 - 35km / 1h 55min / pk

Etätyöpäivä venyi pitkäksi, mutta onneksi kaveri tuli hätyyttelemään lenkille. Päätettiin ajella Kempele - Kaakkuri - Maikkula - Oulun keskusta - Kempele. Mukavaa oli ja tuli käytyä katsomassa samalla kaupungin valotaideteokset.

Pyörä kulki erittäin liukkaasti vaikkakin vähän meinasi vajaan kymmenen asteen pakkanen ja tuulinen sää vaikeuttaa menoa.

## Torstai 23.11.2017 - 18,2km / 1h 28min / pk

Lunta alkoi pyryttämään iltapäivästä. En antanut sen estää vaan lenkille oli päästävä. Alkulämpimiksi kolasin 10 sentin lumikerroksen pihalta puoleen tuntiin pois ja lenkin jälkeen vielä toisen mokoman.

Tuuli piti huolen siitä, että lenkin aikana sai välillä ajaa ihan lumettomalla tiellä. Pääasiassa lunta oli 10-20 senttimetriä ja ihan lopussa piti muutaman kerran jalkautua suosiolla. Raskasta veivaamista.

## Perjantai 24.11.2017 - 1,7km / 47min / pk

Viikkoa aiemmin tein Kempeleen uimahallissa henkilökohtaisen ennätyksen tunnnin uinnissa. Matkaa kertyi oman laskujen mukaan 2500 metriä, mutta kello näytti 2600 metriä mikä voi hyvinkin pitää paikkaansa. Menin pari kertaa altaanvälien laskuissa sekaisin ja aloitin laskemisen edellisestä varmasta luvusta.

## Lauantai 25.11.2017 - 25,9km / 1h 20min / pk

Tälle lenkille lähteminen oli henkisesti raskasta. Söin illalliseksi valkosipuliperunoita sekä muutaman tunnin haudutettua lampaan lapaa. Tietysti vihreää oli lautasella paljon. Tarjolla olisi tietysti ollut asiaan kuuluvat ruokajuomat, mutta ajattelin jättää ne lenkin päätteeksi.

Suuntasin Metsokankaan kautta Kaakkuriin tarkoituksena ajaa Oulunsalon kautta takaisin kotiin. Kempeleen puolella liukas keli ei haitannut, koska hiekkaa oli kylvetty kevyen liikenteen väylille tarpeeksi. Toista se oli Oulun puolella. Varsinkin Metsokangas - Iinatti suunnalla sai ajaa kieli keskellä suuta.
