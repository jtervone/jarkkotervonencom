---
layout: post
status: published
published: true
title: Somekanavien järjestely
image: /assets/img/posts/macbook-air.jpg
image_text: Rokua MTB 2017
author: Jarkko Tervonen
date: '2017-12-07 21:50:20 +0300'
date_gmt: '2017-12-07 21:50:20 +0300'
categories:
- Yleinen
tags:
- some
- siivous
comments: []
---
Sosiaalisen median palvelut ovat menneet aivan sekaisin niistä hyvistä alkuajoista lähtien. Modernini sosiaalisen median käyttö on muuttunut aikojen saatosta ja samoin on muuttunut algoritmit, mitkä määrittelevät mitä media minulle tarjoilee.

Pahinta näissä algoritmeissa on se, että kun ne kerran päättää, että minun pitäisi jotain nähdä niin ne näyttävät niitä koko ajan ja pitkään. Ainakin Facebookin ja LinkedInin virta muistuttaa Päivääni murmelina tai sitten ne ennakoivat vain minulle puhkeavaa muistisairautta.

Palveluihin on kertynyt älytön määrä kavereita, seurattavia brändejä ja erilaisia ryhmiä. Tästä aiheutuu hirvittävä hälinä uutisfiidiin. Hälinän välissä on aina välillä laadukkaita julkaisua, mutta kovin vähän. Tämä johtaa siihen, että somekanavat tulee käytyä vähän väliä läpi, ettei vain mitään hyvää mene vahingossa ohi.

## Facebook

Facebookista olen poistanut melkein kaikki seurattavat sivut ja ryhmiäkin yrittänyt vähentää kovasti. Käytännössä seuraan siellä vain merkittävimpiä paintball-aiheisia sivuja sekä levy-yhtiöiden sivua.

Ennen seurasin artisteja, mutta helpommalla pääsee, kun seuraa labeleita. Kyllä ne ilmoittavat tärkeimmät omien artistiensa julkaisut.

Kävereita Facebookista en ole poistanut, mutta muutamat pelkkää politiikkaa jauhavaa ole poistanut seurantalistalta. Yleensä näiden mielipiteitä mielellään kuulen, mutta en jaksa lukea sitä sontaa, mitä päivityksen kommentoinnissa käydään.

## LinkedIn

LinkedIn on pysynyt aika samanlaisena käytöltään koko ajan. Sinne päätyvät kontakteiksi kaverit sekä työhommista tutut kasvot. En harrasta LinkedIn-verkostoitumista. Vähintään kerran pitää kontaktit naamatusten tavata. Kyllä. Olen ehkä liian vanhanaikainen.

## Twitter

Twitteriä siivosin myös aika tavalla. Sielläkin haluan seurata ja jutella ihmisten kanssa. Täältä lähti kaikki pois, joilla ei ole mitään mielenkiintoista sanottavaa. Harmi, että ei ole juuri minullakaan, mutta olen vähän yrittänyt panostaa tähän.

Otin myös listat käyttöön mielenkiintoisimmista aiheista, jotta voin käydä vähän tarkemmin näiden jutut läpi.

Twitteristäkin lähti hyvin paljon poliitikkoja ja muita silmää tekeviä pois. Olisi ehkä voinut ensiksi kokeilla retweettailuiden blokkaamista ennenkä lopetti seuraamisen kokonaan.

## Entäs ne muut?

Muut toimivatkin haluamallani tavalla. Ircissä, Slackeissä ja foorumeilla näen aina helposti alueittain lukemattomat viestit siinä järjestyksessä kuin ne on julkaistu. Olisipa tälläisiä kaikki nykyajan somet.
