---
layout: post
status: published
published: true
title: Milloin polkupyörän ketjut olisi syytä vaihtaa
image:
  file: /assets/img/posts/uusi-ketju.jpg
  alt: Uusi ketju
author: Jarkko Tervonen
date: '2016-08-02 00:01:20 +0300'
date_gmt: '2016-08-02 00:01:20 +0300'
categories:
- Pyöräily
tags:
- pyöräily
- ketju
- huolto
comments: []
---
Vaihdoin Cubeen sitten uudet ketjut, kun vanhat olivat kovin kuluneet. Yleensä kaikki neuvovat, että ketjuja vaihtaessa on syytä vaihtaa myös takapakka. Katsoin silmämääräisesti, että ketjut asettuvat rattaille ja ajattelin, että takapakkaa ei tarvitse uusia ja ei muuta kuin testilenkille. Aluksi ketju ja koko pyörä tuntui toimivan kuin ajatus. Vaan eipä mennyt montaakaan kilometriä, kun vähän enemmän runtatessa alkoi tuntumaan ja kuulumaan pientä narskuntaa ketjuista. Olisiko sittenkin pitänyt jättää ketjujen vaihtaminen ja vaihtaa ketjut uusiin samaan aikaan kuin takapakan?

Ei muuta kuin googlettelemaan tietoa polkupyörän ketjujen ja takapakan vaihtokriteereistä. Ilmeni niin, että useimmat valmistajat neuvovat vaihtamaan ketjut aina, kun ne ovat venyneet max. 0,5 prosenttia alkuperäisestä mitastaan. Jos taas ketjut ovat venyneet yli 0,75 prosenttia, olisi syytä vaihtaa ketjujen lisäksi takapakka. Tämän voi helposti mitata ns. Rohloffin mittaa. Saman tyylinen mitta löytyy myös Park Toolilta. Mitassa on valmiit mitat 0,5 ja 0,75 prosentin venymille. Miltäs ne minun ketjut näyttivät.

<amp-img src="/assets/img/posts/venynyt-ketju.jpg" alt="Venynyt ketju" width="1200" height="800" layout="responsive">
  <noscript><img src="/assets/img/posts/venynyt-ketju.jpg" alt="Venynyt ketju" /></noscript>
</amp-img>

Vanhat ketjut olivat selvästi venyneet yli 0,75 prosenttia, koska mitta upposi ketjuun helposti. Aloin siinä ynnäilemään, että olen itse ajanut tällä pyörällä jo yli 3600 kilometriä ja varmaan entinenkin omistaja näitä ketjuja on muutaman kilometrin pyörittänyt. Eipä siis ihme, että ketjut ovat venyneet. Mitataanpa vielä uusi ketju tällä samalla mitalla.

<amp-img src="/assets/img/posts/uusi-ketju.jpg" alt="Uusi ketju" width="1200" height="800" layout="responsive">
  <noscript><img src="/assets/img/posts/uusi-ketju.jpg" alt="Uusi ketju" /></noscript>
</amp-img>

Uusi ketju on selvästi paremmassa kunnossa kuin vanha. Mitenkähän tämän kanssa nyt sitten tekisi. Ajelenko vanhalla niin kauan kuin pystyn ja vaihdan pakan ja ketjun vasta, kun ketjut eivät pysy enää hammasrattailla. Taidan kuitenkin pistää uuden pakan hankintalistalle, jotta se on valmiina hyllyssä.

Niin ja tulihan tänään tilaamani paketti Saksasta. Pisti taas miettimään, että pitäisikö tukea enemmän paikallisia kauppiaita, kun paketit tulevat tässä kunnossa perille :D

<amp-img src="/assets/img/posts/bike-discount-tilaus-e1470158969870.jpg" alt="Bike Discount -tilaus" width="2448" height="3264" layout="responsive">
  <noscript><img src="/assets/img/posts/bike-discount-tilaus-e1470158969870.jpg" alt="Bike Discount -tilaus" /></noscript>
</amp-img>

Sinänsä isompaa vahinkoa ei ollut tapahtunut. Ainoastaan Muc-Off -pullo vuotanut ja kastellut koko pakkauksen. Kaikki tavarat olivat tallessa. Tosin märkinä. Näistä ehkä huomenna lisää, kun saan paikalleen
