---
layout: post
status: publish
published: true
title: Ford Focus ja takaiskunvaimentimien vaihto
image: /assets/img/posts/takaiskunvaimentimen-vaihto.jpg
image_text: Ford Focus iskunvaimentimien vaihto
author: Jarkko Tervonen
date: '2014-03-06 12:31:34 +0200'
date_gmt: '2014-03-06 10:31:34 +0200'
categories:
- Autot
tags:
- ford
- focus
- iskunvaimennin
- iskari
comments:
- id: 817
  author: Raimo Lonka
  author_email: raimo.lonka@gmail.com
  author_url: http://tieteenrakkikoira.blogspot.fi/
  date: '2015-05-19 19:30:23 +0300'
  date_gmt: '2015-05-19 16:30:23 +0300'
  content: Kiitos tiedon jaosta. Mullakin on toisinaan 2003 Focus käytössä ja etuiskari
    pitäis vaihtaa, koska onnistuin ohjaamaan auton vauhdilla kadun reunaan. Mitään
    hajua autojen tekniikasta ei ole, mutta ilmeisesti varsinaista rakettitiedettä
    ei ko. hommaan tarvita.
- id: 820
  author: Jarkko
  author_email: jarkko@splatweb.net
  author_url: http://jarkkotervonen.com/
  date: '2015-06-11 00:32:15 +0300'
  date_gmt: '2015-06-10 21:32:15 +0300'
  content: "Moi. Etuiskarit lienevät hieman vaikeammat vaihtaa kuin takapään iskarit,
    koska kyseessä on MacPherson (http://fi.wikipedia.org/wiki/MacPherson-py%C3%B6r%C3%A4ntuenta)
    \ tyylinen jousi/iskunvaimennin paketti. Mutta ihminen nekin on tehnyt :-)\r\n\r\nKirjastoista
    varmasti löytyy tuo Haynesin korjaus- ja huolto-opas autolle kuin autolle myös
    suomeksi. Sieltä minäkin opit korjaamiseen olen etsinyt."
---
Käytin viime kuun alkupuolella kohta seitsemän vuotta käytössäni ollutta autoa huollossa. Ford Focus on vuosimallia 2003 ja mittariin on kertynyt 120 tuhatta kilometriä ja siinä määrin pientä vikaa, että korjauksille arvioitiin hintaa jonnekin 700 euron paremmalle puolelle. Tämä antoi kimmokkeen alkaa tekemään huollot jatkossa itse varsinkin, kun käytössä on nykyisin oma autotalli.

Ford Focuksen takaiskareiden tiesin olevan kiinni vain parilla pultilla ja muutenkin helppo homma vaihtaa. Ostin kuitenkin varalle [Alfamerin Ford Focuksen korjausoppaan](http://www.alfamer.fi/ford-focus-19982004-p-17130.html). Työkaluja minulla ei ollut, joten [Biltemasta](http://www.biltema.fi/) ostin 1/2+1/4 tuuman hylsysarjan sekä nivelkahvan 1/2-hylsylle ja autopukit molemmille puolille. Lisäksi [Motonetistä](http://www.motonet.fi/) kävin hakemassa kohtuuhintaisen hallitunkin samalla, kun kävin hakemassa uudet iskunvaimentajatkin.

Lauantaina sitten auto pukille ja oikean puoleinen rengas pois ja iskareita irroittamaan. Alimmainen pultti lähti nätisti pois, mutta ylimmäiset ovat hankalassa paikassa. Ylimmäinen pultti aukesi muutaman kierroken kunnes jumahti täysin. Aikani äherrettyä oli pakko nöyrtyä ja pistää rengas paikalleen ja ajaa auto ulos. Ulkona uskalsi antaa toholla lämpöä vastapuolella olevalle mutterille vaikka se sijaitsikin aika lähellä bensatankin letkuja. Vaikka ulkolämpötila oli karvan verran pakkasen puolella eikä valoa ollut pientä ledilamppua enempää, niin ei se pahasti haitannut. Olisi näitä voinut tehdä aiemminkin ulkona ilman tallia.

<img src="/assets/img/posts/iskunvaimennin-vanha.jpg" alt="Ford Focuksen vanha takaiskunvaimennin" />

Seuraavana päivänä vuorossa oli vasemman puoleinen iskunvaimennin. Optimistisesti tämänkin vaihto aloitettiin tallissa missä se tehtiin loppuun asti ilman tulitöitä. Oikean puoleisen iskunvaimentimen vaihtamisesta tämä erosi sillä tavalla, että pakoputken päällä oleva lämpösuoja piti poistaa, jotta pääsee ylimmäiseen pulttiin käsiksi. Lämpösuojan poistaminen oli kohtalaisen helppoa, koska ei se enää ollut autossa millään kiinni :-)

<img src="/assets/img/posts/lampokilpi.jpg" alt="Ford Focus: Lämpökilpi" />

Kirjoitin tästä lähinnä siksi, että en omaa autoista muuta kokemusta kuin mitä ratin takana voi saada. Pari iltaa olen autosta etsinyt tietoa Googlen avulla ja vähän silmäillyt korjausopasta sekä auton alustaa. Ihan loogisia hommia ainakin nämä alustaremontit ovat. Seuraavalla viikolla olisi vuorossa vaihtaa taakse pitkittäistukivarsien etummaiset helat sekä eteen kallistuksen vaimentimien tangot.
