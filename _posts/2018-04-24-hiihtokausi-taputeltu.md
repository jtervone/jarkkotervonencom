---
layout: post
status: publish
published: true
title: Hiihtokausi taputeltu
description: Talven 2017-2018 hiihdot on nyt hiihdetty. Kilometrejä kertyi ladulta mukaan 1282 kilometriä. Suurin syy muhkeaan lukuun on loistava hiihtotalvi.
image: assets/img/posts/2018-04-24-renkaan-litkuttaminen.jpg
image_text: DT Swiss X 1700 SPLINE kiekkojen litkuttaminen
author: Jarkko Tervonen
date: '2018-04-24 09:00:00 +0300'
categories:
- Pyöräily
tags:
- hiihto
- pyöräily
---
Viime viikonloppuna suuntasin Vuokattiin tarkoituksena hiihdellä viimeiset hiihdot perjantain ja sunnuntain aikana. Loppujen lopuksi säät eivät oikein olleet kohdallaan hiihtämistä silmällä pitäen. Perjantaina satoi vettä koko illan ja lauantaina oli lämmintä niin paljon, että ladut olivat melko pehmeät. Kävin hiihtämässä lauantaina perinteistä 14 kilometrin lenkin perinteistä. Pehmeiden latujen kanssa sai olla tarkkana. Tulipa yhdet pannutkin vedettyä lähes 40 km / h vauhdeista.

<!-- more -->

Pariin viimeiseen viikkoon on mahtunut pyöräilyäkin mutta osa vähän pakoitettuna, kun ilman autoa olen joutunut pienessä flunssassa kiertämään kaupoissa. Lisäksi tappajasepelimurskeet on vasta viime päivien aikoina saatu pois kevleiltä. Maastopyörää en ole viitsinyt käyttää, koska olen odotellut uusia kiekkoja, jotka tulivat eilen.

DT Swissin kiekot tuntuu jotenkin luotettavimmilta verrattuna Canyonin Mavic Cross Ride -ensiasennuskiekkoihin. Pientä klappia näistä kiekoista on löytynyt alusta asti enemmän tai vähemmän. DT Swissit ainakin uutena tuntuvat asettuvan haarukoihin jämäkämmin. Kunhan saisi litkut pysymään sisässä.

Pitääpä alkaa hiomaan tavoitteita ja ohjelmaa pyöräilykaudelle. Ainakin kova tarkoitus on ajaa pyörällä huomattavasti enemmän kuin alku vuonna tuli hiihdettyä.
