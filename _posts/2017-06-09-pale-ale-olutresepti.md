---
layout: post
status: published
published: true
title: Sierra Nevada Pale Ale tyylinen olutresepti
image:
  file: /assets/img/posts/2017-06-09-viking-malt-pale-ale.jpg
  alt: Sierra Nevada Pale Ale
author:
  display_name: Jarkko
  login: Jarkko
  email: jarkko@splatweb.net
  url: http://jarkkotervonen.com/
date: '2017-06-09 16:31:20 +0300'
date_gmt: '2017-06-09 16:31:20 +0300'
categories:
- Reseptit
tags:
- olut
- pale ale
- sierra nevada
- kotiolut
comments: []
---
Puolitoista vuotta olen harrastanut oman oluen panemista. Mitenkään rohkeita kokeiluja en ole tehnyt vaan ihan muutaman oluen reseptejä pyöritellyt. Valmistusprosessia olen jalostanut [alkuajoista](/2016/02/oluen-valmistus/) sen verran, että investoin norjalaiseen [Brewcrafter25-olutpannuun](http://www.brewcrafterstore.com/), josta voisin kertoa enemmän joku toinen kerta.

Syksyllä olisi tarkoitus viettää häitä ja niitä varten olen urakoinut olutta. Reseptiksi on valikoitunut [Kotiolut.com-foorumilta](http://www.kotiolut.com/) napattu [Sierra Nevada Pale Ale -kopio](http://www.kotiolut.com/viewtopic.php?t=2805). Olen tätä useamman erän tehnyt ja se on maistunut itselle kuin kavereillenikin. Tämä olut on valmistuskertojen myötä muovautunut seuraavanlaiseksi.


* Lämmitetään 20 litraa vettä 72 asteeseen
* Mäskätään 4 kg Pale Ale -maltaita sekä 0,6 kg Crystal-mallasta
* Mäskätään 68 asteessa tunti
* Huuhdellaan 7 litralla 72 asteista vettä

Keitetään tunti lisäten humalat seuraavalla tavalla

* 15 g Magnum, kun 60 minuuttia jäljellä
* 10 g Perle, kun 30 minuuttia jäljellä
* 19 g Cascade, kun 10 minuuttia jäljellä
* 34 g Cascade, kun 0 minuuttia jäljellä

Kun keitto on ohi ja vierre saatu jäähdytettyä lähemmäksi 20 astetta, olen lisännyt hiivan. Vierteen ominaispaino tässä vaiheessa on yleensä 1,040-1,050.

Hiivana olen käyttänyt Safale US-05 -hiivaa. Pääkäymisen jälkeen noin viikon kohdalla olen siirtänyt vierteen vielä toisiokäymisastiaan viikoksi, jonka jälkeen vierteen ominaispaino pitäisi olla lähempänä 1,010:aa. Tämän jälkeen olen pullottanut oluet ja jälkikäymiseen olen käyttänyt panimosokeria 5-7 grammaa litraa kohden.

Oluen nauttimista olen malttanut odotella 2-5 viikkoa vähän riippuen varastotilanteesta muiden oluiden kohdalta.
