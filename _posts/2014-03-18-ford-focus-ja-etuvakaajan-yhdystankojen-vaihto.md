---
layout: post
status: publish
published: true
title: Ford Focus ja etuvakaajan yhdystankojen vaihto
image:
  file: /assets/img/posts/valitangon-vaihto.jpg
  text: Etuvakaajan yhdystankoa vaihtamassa
author:
  display_name: Jarkko
  login: Jarkko
  email: jarkko@splatweb.net
  url: http://jarkkotervonen.com/
date: '2014-03-18 23:19:59 +0200'
date_gmt: '2014-03-18 21:19:59 +0200'
categories:
- Autot
tags:
- ford focus
- etuvakaaja
- yhdystanko
- koiranluu
- vaihto
comments: []
---
Pari viikkoa sitten [Ford Focus sai taakse uudet takaiskunvaimentimet](http://jarkkotervonen.com/2014/03/ford-focus-ja-takaiskunvaimentimien-vaihto/). Seuraavaksi vuorossa oli etupäähän etuvaakaan yhdystankojen eli koiranluiden vaihto. Vasen yhdystanko oli väljä, mutta päätin vaihtaa samalla tangot molemmille puolille. Tämä on ammattilaiselle vajaan parin tunnin homma ja siltä se aluksi tuntuikin. Vaihtohan on todella helppoa, jos vain ruostuneet mutterit, joita on kaksi kappaletta per tanko, aukeavat helposti.

Homma alko nostamalla auton etupää pukeille ja irroittamalla eturengas oikealta puolelta. Jälkikäteen luettuna korjausopas ehdotti myös akun napojen irroittamista ennen vaihtamisen aloittamista. Koiranluut löytyvät heti etummaisen iskunvaimentajan takaa ja ne ovat parilla mutterilla kiiinni. Yläpää iskunvaimentimessa ja alapää etuvakaajassa.

Jos mutterit eivät ole aivan ruostuneet kiinni niin irroitus saattaa onnistua helposti, kuten ensimmäinen ylämutteri. Ruuvia pidetään kuusiokoloavaimella paikallaan ja pyöritellään mutteri auki lista-avaimella. Ylempää mutteria aukaistaessa kannattaa varoa ABS:n anturin johtoa.

<amp-img src="/assets/img/posts/valitangon-irroitus-tapa-1.jpg" alt="Etuvakaajan yhdystangon irroitus tapa 1" width="4" height="3" layout="responsive">
  <noscript><img src="/assets/img/posts/valitangon-irroitus-tapa-1.jpg" alt="Etuvakaajan yhdystangon irroitus tapa 1" /></noscript>
</amp-img>

Toinen tapa on pitää lista-avaimella toiselta puolelta kiinni ja pyörittää mutteri auki räikällä, kuten jouduin tekemään alemman mutterin kanssa.

<amp-img src="/assets/img/posts/valitangon-irroitus-tapa-2.jpg" alt="Etuvakaajan yhdystangon irroitus tapa 2"" width="4" height="3" layout="responsive">
  <noscript><img src="/assets/img/posts/valitangon-irroitus-tapa-2.jpg" alt="Etuvakaajan yhdystangon irroitus tapa 2"" /></noscript>
</amp-img>

Kun ruuvit on irroitettu voi etutukivartta nostaa hieman tunkilla ylöspäin, jotta yhdystanko irtoaa helpommin.

<amp-img src="/assets/img/posts/valitangon-irroitus.jpg" alt="Etuvakaajan yhdystangon irroitus" width="4" height="3" layout="responsive">
  <noscript><img src="/assets/img/posts/valitangon-irroitus.jpg" alt="Etuvakaajan yhdystangon irroitus" /></noscript>
</amp-img>

Kun yhdystanko on irroitettu voidaan uusi tanko asentaa paikalleen. Tanko on helpompi pistää ylhäältä kiinni ensimmäiseksi ja mallata alapää paikalleen viimeiseksi. Muista myös laittaa ABS-anturin johdon pidike paikalleen yhdystangon yläpäätä kiinnittäessä.

<amp-img src="/assets/img/posts/valitanko-vanha-uusi.jpg" alt="Vanha ja uusi yhdystanko" width="4" height="3" layout="responsive">
  <noscript><img src="/assets/img/posts/valitanko-vanha-uusi.jpg" alt="Vanha ja uusi yhdystanko" /></noscript>
</amp-img>

Oikeanpuoleisen koiranluun vaihtamiseen meni noin tunti. Toisen puolen alimmainen mutteri aiheutti puolestaan ongelmia useammaksi tunnuksi. Ratkaisuna oli repiä tanko irti pallonivelestä ja sahata pultti sekä mutteri poikki mutterin kaulusta myöten ja paukuttamalla vasaralla palloniveltä niin, että mutterin jämä irtoaa. Uusissa yhdystangoissa tulee mukana uudet mutterit, joten hankalemmissa tapauksissa voi kulmahiomakoneen avulla katkaista ruuvit ja säästää aikaa.</p>

Koiranluiden vaihto oli ihan mukava pieni puuha ja vaikeusaste riippuu hyvin paljon siitä kuinka jumissa mutterit ovat. Seuraavaksi on vuorossa hieman isompi remontti auton takapäähän, kun pitäisi heloja uusia useampi kappale.</p>
