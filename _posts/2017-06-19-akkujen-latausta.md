---
layout: post
status: published
published: true
title: Akkujen latausta
image: /assets/img/posts/2017-06-19-nilsia-soutu.jpg
image_text: Soutamassa Nilsiässä
author: Jarkko Tervonen
date: '2017-06-19 16:51:20 +0300'
date_gmt: '2017-06-19 16:51:20 +0300'
categories:
- Yleinen
tags:
- kalastus
- nilsiä
- soutaminen
- etäpäivä
comments: []
---
Tehtiin meidän mittapuulla extempore-reissu Nilsiään. Eli samalla viikolla tuumailtiin, että pidetäänpä perjantai etäpäivänä ja kurvataan Nilsiään jo torstai-iltana. Näin siellä voi viettää täyden viikonlopun perjantai-illasta sunnuntaihin asti. Mukaan läppäreiden ym. lisäksi otettiin mukaan tietysti virvelit, jotta voidaan ainakin yhden kerran käydä heittelemässä jonkun järven rannalla.

Perjantai-aamuna ylös pääsin lähes heti kuudelta herätyskellon soitua. Nopeasti aamupalan ja kahvin jälkeen naputtamaan läppärillä koodia. Työpäivä oli yllättävän tuottava. Pitää lähteä useammin etäilemään vähän kauemmaksi kotiseutuja.

Loppu viikonloppu meni normaalisti syödessä ja kalastaessa. Rannalta nousi sen verran pieniä haukia, että niistä sai melkein kilon verran haukifileitä. Lisäksi saimme saman verran katiskalla pyydettyä kalaa kotiin viemiseksi.

Kerrassaan ykkösluokan viikonloppu. Akut latautui enemmän kuin monella pidemmällä lomalla.
