---
layout: post
status: publish
published: true
title: Hetken mielijohde
image:
  file: /assets/img/posts/tien-varteen-jai.jpg
image_text: Tien varteen auto jäi odottamaan traileria
author: Jarkko Tervonen
date: '2015-10-16 20:16:16 +0200'
date_gmt: '2015-10-16 18:16:16 +0200'
categories:
- Ford Granada MK1
tags:
- ford
- granada
comments: []
---

Pari päivää sitten kaveri linkkasi lähellä myynnissä olevasta Ford Granadasta, koska tiesi minun etsineen Ford Taunusta jo tovin. Eilen päätettiin lähteä katsomaan autoa. Hetken aikaa mietin ja ajattelin, että sama hakea varalta tarrat konttorilta, koska myyjä ei pitänyt vallan mahdottomana ajatusta, että auton pystyisi ajamaan pois.

Harmittavasti matkaan päästiin vähän myöhässä mikä tarkoitti sitä, että valoa ei mahdottomasti ole tarjolla auton tarkastelemiseksi. Paikan päälle päästyä pihassa odotti auto, joka vastasi myyntipuheita. Auton alle ei juuri päässyt katsomaan mutta auto kävi mukavasti. Nimet papereihin ja auton kanssa kohti kotia.

Ajaminen sujui mukavasti, mutta pieniä moottorin käyntihäiriöitä alkoi ilmenemään, kun vauhti nousi 80 kilometriin tunnissa. Käytiin lisäämässä tankkiin bensaa kunnes ensimmäinen takaisku tuli. Akku oli loppussa ja auto piti työntää käyntiin. Ehkä tässä vaiheessa olisi auto kannattanut jättää huoltoaseman pihaan odottamaan kyytiä.

Päätin yrittää ajaa auton kotiin. Pääsimme ajamaan tovin kunnes auto taas sammui, kun yritin vauhtia nostaa. Kurvasin auton pientareelle ja yritin startata. Akku kuitenkin hyytyi eikä meillä kaapeleita varavirran antamiseksi ollut mukana. Ei auttanut muuta kuin työntää auto kunnolla pientareen puolelle ja tulla hakemaan se seuraavana päivän pois. Pahaa teki jättää auto tien varteen yöksi.

Illalla suunnistimme paikalliseen etsimään tarpeeksi väkevää autoa ja traileria. Kuski ja auto löytyi, mutta traileri piti aamulla vuokrata huoltoasemalta. Vinssillinen traileri kuljetusliinoineen 69 euron vuorokausihintaan ei ollut paha.

Huumorilla kuskikin meidän yritykset otti ja hymyssä suin lähti kuljetusurakkaan. Ihme ja kumma oli se, ettei termiitit olleet iskeneet auton kimppuun. Ainoastaan poliisit olivat käyneet merkitsemässä auton tarkistetuksi poliisinauhalla.

<amp-img src="/assets/img/posts/auto-trailerilla.jpg" alt="Auto trailerilla ja kohta kotia kohti" width="4" height="3" layout="responsive">
  <noscript><img src="/assets/img/posts/auto-trailerilla.jpg" alt="Auto trailerilla ja kohta kotia kohti" /></noscript>
</amp-img>

Autoa trailerille vetäessä paikalle kurvasi mies, jolla oli ollut myös Ford Granada ja kehui autoa kovasti. Sattumalta hänellä sattui olemaan iskemätön Fordin viskotuuletin, jonka poistin arpomalla hinnaksi 30 euroa.

Illan päälle auto saatiin omaan pihaan ja samalla selvisi luultavasti syy käyntihäiriöille. Polttoainetankki tai -letku vuotaa läheltä tankkia. Onneksi ei tullut tankattua tankkia täyteen.

Auton kuntoa muuten en vielä ehtinyt tarkistaa, mutta peukkua moni on jo ehtinyt näyttämään. Olutta tähän projektiin jo meni, mutta näitä ei vielä lasketa :)
