---
layout: post
status: published
published: true
title: Uusien osien asentelua
image:
  file: /assets/img/posts/mavic-aksium-road-wheel.jpg
image_text: Mavic Aksium Road Wheel
author: Jarkko Tervonen
date: '2016-08-17 00:01:20 +0300'
date_gmt: '2016-08-17 00:01:20 +0300'
categories:
- Pyöräily
tags:
- pyöräily
- huolto
comments: []
---
Maanantaina kilahti sähköpostiin saapumisilmoitus Chain Reaction Cyclesin paketista, joka sisälsi mm. uudet kiekot, jotka tilasin Cube Cross Racen alkuperäisten Easton EA50:n tilalle. Mavic Aksium -kiekkoja on väitetty vahvoiksi kiekoiksi. Eastonin kanssa on ollut ongelmia pinnojen kestävyyden kanssa. Mavic lupaa Aksiumien painorajaksi 120 kilogrammaa (pyörä+kuski), joten jos nämä kestäisi.

<amp-img src="/assets/img/posts/shimano-ultegra-6700-10-speed-road-cassette.jpg" alt="Shimano Ultegra 6700 10 speed Road Cassette" width="4" height="3" layout="responsive">
  <noscript><img src="/assets/img/posts/shimano-ultegra-6700-10-speed-road-cassette.jpg" alt="Shimano Ultegra 6700 10 speed Road Cassette" /></noscript>
</amp-img>

Samalla tilasin uuden takapakan. Tarkoitus oli tilata samanlainen kuin entinen, mutta eihän se sitten ollut. Eiköhän tuolla kymmenlehtisellä Shimanon Ultegra 6700 -pakalla pääse vaikka siinä on 12-30 hampaiset rissat. Ongelmia pakan asentamisessa takakiekkoon tai kiekkojen asentamisessa pyörään ei ollut. Kaikki meni mukavasti. Uutta osaa on todella mukava asentaa pyörään, kun mikään ei vastusta.

<amp-img src="/assets/img/posts/jagwire-mountain-pro.jpg" alt="Jagwire Mountain Pro -jarrupalat" width="4" height="3" layout="responsive">
  <noscript><img src="/assets/img/posts/jagwire-mountain-pro.jpg" alt="Jagwire Mountain Pro -jarrupalat" /></noscript>
</amp-img>

Asentaessa kiekkoja aloin miettimään, että jos samalla vaihtaisi jarrupalat ettei vanhat pääse vahingossakaan tekemään mitään tuhoja. Pintaa vanhoissa paloissa oli vielä reilu milli, mutta silti kävin nopeasti XXL:stä hakemassa Jagwiren Mountain Pro -palat. Näistä ei kokemusta ole, mutta maastopyörän levyjarruissa olen Jagwiren paloja käyttänyt ja ne ovat toimineet.

Ostosreissu osoitti, että parempi vain pistää pyörät iskuun. Autosta nimittäin taisi levitä laturi ja pääseminen takaisin kotiin oli lähellä mennä hinaushommiksi.

<amp-img src="/assets/img/posts/nastarengas.jpg" alt="Nastarengas" width="4" height="3" layout="responsive">
  <noscript><img src="/assets/img/posts/nastarengas.jpg" alt="Nastarengas" /></noscript>
</amp-img>

Vielä illan päätteeksi aloin katsomaan mihin kuntoon maastopyörä on viime lauantaisen kisan jäljiltä jäänyt. Kuten arvasin niin toisen rengasrikon syy oli se, että unohdin hätäisesti sisäkumia vaihtaessa tarkistaa mikä renkaan oli puhkaissut. Siellähän se syyllinen oli vielä renkaassa kiinni. Olisikohan lähtöalueen ilmoitustaulujen läheisyydestä tarttunut tämä matkaan. Toivottavasti näitä kukaan ei ole poluille kylvänyt.
