---
layout: post
status: published
published: true
title: Ford Focus nelipyöräsuuntauksessa
image:
  file: /assets/img/posts/2017-06-07-nelipyorasuuntaus-raportti.jpg
  alt: Nelipyöräsuuntausraportti
author: Jarkko Tervonen
date: '2017-06-07 08:20:20 +0300'
date_gmt: '2017-06-07 08:20:20 +0300'
categories:
- Autot
tags:
- ford focus
- nelipyöräsuuntaus
- autokorjaamo nikunen
comments: []
---
Viime katsastuksessa, eli melko tarkkaan puolivuotta sitten, korjausmääräyksiin listattiin mm. toinen alapallonivel. Osan vaihtaminen oli yksinkertaista ja nopeaa, joten siitä ei sen enempää. Alapallonivel vaikuttaa auraukseen ja aina alapalloniveltä ruuvatessa pitäisi tarkistuttaa pyörän suuntaus. Tätä ei tarkasti kotikonstein voi tehdä vaan vaatii ammattikorjaamon työkaluja.

Vaihdoin alapallonivelet molemmille puolille eikä ajaminen tuntunut pahalta, joten auton nelipyöräsuuntaukseen vieminen jäi. Alla olevat renkaatkin olivat niin kuluneet, ettei niitä tarvinnut sääliä. Kun keväällä (kalenterin mukaan kesällä) vaihdoin kesärenkaat niin huomasi, että ohjaus ei ole ihan kohdallaan ja ei auttanut kuin varata aika nelipyöräsuuntaukseen.

Kyselin vähän vinkkejä hyvästä huoltamosta, joka osaisi nelipyöräsuuntauksen ja minulle vinkattiin [Autokorjaamo Nikusta](http://www.autokorjaamonikunen.fi/). Sieltä sain ajan seuraavalle aamulle. Auraukset olivat vinossa, kuten arvelinkin. Niin edessä kuin aiemmin tehdyn puslajumpan jäljiltä taka-akselillakin. Suuntauksen jälkeen auton ajettavuus parani tuntuvasti. Tällöin 74 euron hinta ei nelipyöräsuuntauksesta ollut yhtään liikaa.

Samalla annoin tehtäväksi ilmastointilaitteen huollon. Minulla ei ole mitään käsitystä milloin ilmastointilaitteeseen olisi tehty huoltoja viimeksi. Ilmastointilaitteesta imettiin ulos öljyä 2 millilitraa sekä kylmäainetta 607 grammaa. Takaisin laitettiin öljyä 10 millilitraa ja kylmäainetta 744 grammaa. Hintaa tälle huollolle tuli 58 euroa. Ilmastointilaitteen huollon vaikutuksen huomasi ennenkä kerkesin korjaamon pihasta ulos. Auto puhalsi lähes välittömästi kylmää ilmaa ja ilmoitti olevansa valmis kesän helteitä varten.
