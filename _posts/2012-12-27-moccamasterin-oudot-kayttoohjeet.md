---
layout: post
status: publish
published: true
title: Moccamasterin oudot käyttöohjeet
image: /assets/img/posts/moccamaster-ohje.jpg
image_text: Moccamasterin-ohje
author: Jarkko Tervonen
date: '2012-12-27 00:35:59 +0200'
date_gmt: '2012-12-26 22:35:59 +0200'
categories:
- Yleinen
tags:
- moccamaster
- käyttöohje
- joulu
- kahvinkeitin
comments: []
---
Joulun viettäminen tältä vuodelta alkaa olemaan ohi ja seuraava etappi olisi uudenvuoden vastaanottaminen. Nilsiän seuduilta on saavuttu kotikulmille Kemiin. Yllättäen osoitteenmuutosilmoitus ei ole vieläkään saavuttanut joulupukkia ja minulle osoitettuja paketteja on vieläkin jaettu vanhaan kotiosoitteeseeni vanhempien luokse.

Tällä kertaa joulupukki oli tuonut Moccamaster-kahvinkeittimen. Itse keitintä en ole vielä paketista ulos ottanut, mutta käyttöohjeen selailin läpi. Yleisissä turvallisuusohjeissa kerrottiin, ettei Moccamaster-kahvinkeitintä saa käyttää henkilöt, joilla on ruumiillisia tai henkisiä puutteita tai joilta puuttuu tietoa tai kokemusta.

Hieman huvittava tuo teksti. Ruumiillisia puutteita minulla ei ole. Henkisistä puutteista en ole varma. Luultavasti tietoa ja kokemusta puuttuu joistain asioista. Näistä huolimatta ajattelin ottaa kahvinkeittimen käyttöön. Toivottavasti keittimen viiden vuoden takuu ei raukea vaikka käyttöohjeen mukaan en välttämättä saisi keitintä käyttää.
