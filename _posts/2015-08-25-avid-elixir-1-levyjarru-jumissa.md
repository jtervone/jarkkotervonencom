---
layout: post
status: publish
published: true
title: Avid Elixir 1 -levyjarru jumissa
image:
  file: /assets/img/posts/avid-elixir-1-jarru.jpg
  text: Avid Elixir 1 -levyjarru
author:
  display_name: Jarkko
  login: Jarkko
  email: jarkko@splatweb.net
  url: http://jarkkotervonen.com/
date: '2015-08-25 14:03:48 +0300'
date_gmt: '2015-08-25 11:03:48 +0300'
categories:
- Harrastukset
- Pyöräily
tags:
- sram
- avid
- elixir
- jarru
- levyjarru
comments: []
---
Kävipä niin, että pari vuotta sitten ostetusta loistavasti toimineesta Canyon Yellowstone AL 6.9 -maastopyörästä alkoi takalevy laahaamaan. Tässä Canyonissa on [SRAM Avid Elixir 1 -levyjarru](https://www.sram.com/avid/products/elixir-1-hydraulic-disc-brake), jota yritettiin ensihätään keskittää, mutta tästä ei apua ollut. Lopulta jarru jumi täysin.

Irroitin jarrusatulan rungosta ja poistin jarrupalat. Varovasti jarrukahvaapainamalla huomasin, että ulompi jarrumäntä ei palautunut vaan jäi vähän koholle. Internet tarjosi vaihtoehdoksi jarrumännän puhdistamista kevyesti jarrunestettä käyttäen. Tein tämän aluksi ilman jarrunestettä ja lopuksi jarrunesteen kanssa. Jarrunestehän vie helposti maalipinnan ja roiskuessaan jarrulevyyn ja paloihin heikentää huomattavasti jarrujen tehoa. Tällä ei ollut mitään vaikutusta vaikka yritin jarrumäntiä pumpata edestakaisin.

Edellä mainittua toimenpidettä tehdessä jarrukahva jäykistyi niin ettei sitä käytännössä pystynyt painamaan yhtään pohjaan. Päätin kokeilla jarrunesteen vähentämistä kuvassa olevan ilmausruuvin kautta. Päästin nestettä ihan tipan pois ja jarrut alkoivat toimimaan normaalisti. Minulla ei ole mitään tietoa, mikä oli vikana ja miksi jarrut alkoivat toimimaan jarrunesteen vähentämisen jälkeen. Ehkä jarrunesteet kannattaisi vaihtaa kokonaan.
