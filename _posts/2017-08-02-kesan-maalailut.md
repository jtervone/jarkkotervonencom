---
layout: post
status: published
published: true
title: Kesän maalailut
image: /assets/img/posts/2017-08-02-lamput-maalattu.jpg
image_text: Maalatut kattovalaisimet
author: Jarkko Tervonen
date: '2017-08-02 05:35:20 +0300'
date_gmt: '2017-08-02 05:35:20 +0300'
categories:
- Harrastukset
tags:
- harrastukset
- maalaus
comments: []
---

Tämä kesä on mennyt melko kaasuissa. Nimittäin maalauskaasuissa. On tullut maalattua kilikalipurkeilla, maaliruiskulla, pensselillä ja telalla. Kaikki lähti oikeastaan siitä, että aloin kuromaan umpeen ruostuneita peltejä autoni kyljissä. Ihan ensimmäisellä kerralla se ei mennyt aivan nappiin vaan harjoitellessa alkoi oppimaan miten maali käyttäytyy. Minulla se vaatii kärsivällisyyttä ja ohuita kerroksia. Eikä saa pelätä, että joutuu hiomaan ja paikkaamaan myöhemmin.

<amp-img src="/assets/img/posts/2017-08-02-ford-focus-maalaus.jpg" alt="Ford Focusin kyljet saavat lähes virheettömän pinnan" width="4" height="3" layout="responsive">
  <noscript><img src="/assets/img/posts/2017-08-02-ford-focus-maalaus.jpg" alt="Ford Focusin kyljet saavat lähes virheettömän pinnan" /></noscript>
</amp-img>

Auton kyljet maalattiin ns. koivun alla, joka aiheutti omia ongelmia roskien ja kärpästen kanssa. Tasaista pintaa lopulta saatiin vesihiomalla kakstonnisella paperilla ja lopulta myllyttelemällä pinta kiiltäväksi.

Kesän aikana on saanut myös terassin puulattia öljyä pintaan sekä aiemmin mainitsemani eteinen on saanut uudet pinnat lattiaa lukuunottamatta. Näiden lisäksi uutta väriä sisällä ovat saaneet eteisen lamppu, jonka muoviosat maalasin mustaksi, jotta se erottuisi eteisen katosta. Tästä innostuneena maalailin myös Anttilan poistomyynnistä ostetut lamput punaiseksi. Artikkelikuvassa olevat lamput näyttivät alunperin tälläiseltä.

<amp-img src="/assets/img/posts/2017-08-02-lamput-alkup.jpg" alt="Alkuperäiset lamput" width="4" height="3" layout="responsive">
  <noscript><img src="/assets/img/posts/2017-08-02-lamput-alkup.jpg" alt="Alkuperäiset lamput" /></noscript>
</amp-img>

Lamppuihin suihkautin valkean pohjamaalin spraypurkista ja perään värillisen sprayn. Punaisiin metallinhohtolamppuihin suihkautin vielä päällimmäiseksi kerrokseksi kirkkaan lakan.

Mukavaa saada vähän väriä elämään :-)
