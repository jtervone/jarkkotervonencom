---
layout: post
status: published
published: true
title: Tervahiihto 2018
image: /assets/img/posts/2018-03-05-tervahiihto-2018-muhos.jp2
image_text: Tervahiihto 2018 Muhoksen lähtö
author: Jarkko Tervonen
date: '2018-03-05 09:00:20 +0300'
date_gmt: '2018-03-05 09:00:20 +0300'
categories:
- Hiihto
tags:
- hiihto
- tervahiihto
---
Yksi talven päätähtäimistä oli osallistua Tervahiihtoon 55 kilometrin perinteiselle matkalle. Ilmoittauduin retkisarjaan, mutta olin lähellä kysellä mahdollisuutta sarjan vaihtamiseen pykälää ylemmäksi. Reilua viikkoa ennen tapahtumaa iski kuitenkin flunssa ja muutamaa päivää ennen starttia tuntui vielä 10 kilometrin hiihtäminen kovin raskaalta.

Muhokselle lähtöpaikalle saavuttiin alla alle neljän tunnin yöunet mutta mieli oli kuitekin virkeä. Suksi tuntui luistavan ja pitokin oli siedettävä. Kilpasarjan lähdön jälkeen paikalle jäi vajaa 30 retkisarjalaista, jotka starttasivat kuusi minuuttia kilpasarjan jälkeen.

Lähdin hiihtämään omaa tahtia ja pian saavutin kilpasarjan viimeisimmät hiihtäjät. Hiihto kulki mukavasti vaikka ylämäkeen tehdyt ohitukset söivät vähän voimia. Ensimmäisellä eikä oikeastaan toisellakaan huoltopaikalla ollut mitään ongelmia mutta kolmannella aloin huomaamaan, että energiat alkavat niiaamaan kohtalaisen voimakkaasti. Aloin syömään omia geelejä ja seuraavalla huoltopisteellä tankkasin huolella.

Maaliin pääsin ajassa 5 tuntia 7 minuuttia. En päässyt aivan tavoittelemaani viiden tunnin alitukseen. Viimeiset kilometrit olivat niin huonokuntoista latua, ettei se loppukiriin inspiroinut.

Kaiken kaikkiaan loistava tapahtuma ja kokemus. Ensi kerralla pitää vain malttaa ohitukset tehdä tasaisella. Tankata tasaisemmin ja muistaa voitelussa, että ilma lämpenee päivän aikana. Sen verran innostuin näistä massahiihtotapahtumista, että voisi parin viikon päästä käydä hiihtämässä Vuokatti hiihdon :-)
