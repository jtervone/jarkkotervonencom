---
layout: post
status: publish
published: true
title: Syöte MTB takana Rokua MTB edessä
description: Pari viikkoa sitten ajettiin Syötteellä maastopyörillä Syöte MTB:n merkeissä. Tämän viikon lauantaina vuorossa olisi Rokua MTB.
image: /assets/img/posts/2018-07-16-syote-mtb-2018-lahto.jpg
image_text: Canyon Murron MTB-reitillä
author: Jarkko Tervonen
date: '2018-08-16 14:30:00 +0300'
categories:
  - Pyöräily
tags:
  - maastopyöräily
  - mtb
  - syöte
  - rokua
---
Pari viikkoa sitten kävin ajamassa [Syöte MTB -kilpailun](https://www.syotemtb.fi/). Suositun kilpailun suosiosta kertonee parhaiten se, että ilmoittautumisen auettua 1.1.2018 tapahtuma myytiin loppuun alle 20 minuutissa. Itsekin satuin olemaan tähän aikaan hereillä ja kärkkymässä lähtöpaikkaa tämän syksyn kilpailuun.

Lähtökohta kisaan oli hyvä. Mies ja pyörä kunnossa. Lisäksi helteet väistyivät juuri ennen kisaviikonloppua. Reitin ensimmäinen puolisko oli tuttu parin vuoden takaa, joten aika hyvin tiesin mitä tuleman pitää. Ainoa virhe oli se, että ajoin vasta aamulla Syötteelle. Kello viiden herätys ei ollut vaikea eikä ajomatka Syötteelle, mutta vaikeudet tulivat kisan aikana. Potkua olisi riittänyt enemmän kuin päätä. Nimittäin loppupuoleskolla alkoi väsymys painamaan sen verran, että ajovirheiden määrä poluilla alkoi nousta sietämättömäksi. Loppuaika oli 5 tuntia ja karvan alle 32 minuuttia.

Tapahtuma alusta loppuun oli mitä mainioin. Paljoa ei reippaan 60 kilometrin matkalla sorateillä poikettu ja tekemistä riitti koko matkan ajaksi. Kisan aikana tankkauspisteiden tarjonta sekä kisan jälkeinen ruoka oli hyvää. Maalialueella vallitsi mukava juhlahumu koko tapahtuman ajan. Yritetään ensi vuonnakin ehtiä mukaan näihin karkeloihin.

Ylihuomenna olisi luvassa [Rokua MTB](https://www.rokuamtb.com/), jonne osallistuin viime vuonna. Tällä kertaa on ohjelmassa 52 kilometrin matka viime vuotisen 26 kilometrin sijaan. Ajattelin kuitenkin kunnonmittausmielessä ajaa ensimmäisen kierroksen sen kummemmin säästelemättä. Syötteestä oppineena paikan päälle matkustan jo edellisenä päivänä, jotta kisan voi ajaa virkein mielin.
