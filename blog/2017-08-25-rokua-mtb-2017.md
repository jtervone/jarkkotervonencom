---
title: Rokua MTB 2017
image: ./images/2017-08-25-rokua-mtb-2017.jpg
image_text: Rokua MTB 2017
author: Jarkko Tervonen
date: 2017-08-25 07:35:20
categories:
- Pyöräily
tags:
- harrastukset
- pyoräily
- maastopyöräily
---
Viime lauantaina suuntasimme Rokualle Rokua MTB -maastopyöräkisaan kuntoilijoiden 25 kilometrin sarjaan. Tämä oli toinen maastopyöräilykisa, mihin ollaan osallistuttu. Viime vuonnahan kävimme ajamassa [Paksukumi Teamin Köykkyrin kisan](https://jarkkotervonen.com/2016/06/15/paksukumi-team-xc-cup-2/). Rokuan maastot ovat kohtalaisen tuttuja, koska olen siellä vieraillut syntymästäni lähtien ainakin muutaman vuoden välein. Tämän vuoksi reitti ei jännittänyt ollenkaan vaan se jännitti, että pyöräilykilometrejä oli tullut vain muutamia viimeisen kuukauden aikana.

Köykkyrin kisasta ei jäänyt oikein käyttökelpoisia kokemuksia, koska onnistuin puhkaisemaan pyörän kumin pariin otteeseen. Tästä syystä lähdössä jättäydyin peräpäähän ja aloittelin polkemisen rauhallisesti. Tämä oli ehkä pienoinen virhe, koska eteen sijoittui paljon syystä tai toisesta minua hitaammin ajavia. Näiden ohittaminen polulla vei voimia. Pian kuitenkin löysin porukan joiden tahdissa oli mukava polkea.

Jalat toimivat varsin mukavasti puoleen väliin asti, kunnes pohkeet alkoivat kramppailla vaikka olin yrittänyt juoda mahdollisimman paljon. Tämä ei kuitenkaan huolettanut, koska krampit eivät haitanneet, kun muisti pitää vedon päällä.

Maalilinjan ylitin ajassa 1:33:27 ja sijoitukseksi tuli 26/44. Voimia olisi ollut ajaa loppu osa nopeammin mutta ei todellakaan kiertää reittiä toista kertaa samaan tahtiin. Harmittaa hieman, että kahden kymmenen parhaan joukkoon olisi riittänyt, jos olisi radan kiertänyt kolme minuuttia nopeammin.

Rokua MTB kilpailuna oli mahtava. Tunnelma kilpailijoiden keskuudessa oli mukava ennen ja jälkeen kilpailun. Rata oli aloittelijaystävällinen eikä jalkautua tarvinnut kuin yhdessä mäessä. Jos reitti pysyy lähellekään samana, niin seuraavana vuonna ajaminen on paljon helpompaa.

Seuraavaksi tarkoitukseni olisi käydä ajamassa [Rollo MTB](http://www.rollomtb.fi/) Rovaniemellä syyskuun 16. päivä.
