---
title: Canyonin päivitystä
description: Canyon Yellowstone sai uutta palikkaa nyt ihan urakalla. Tehokkaampia jarruja ja kevyempää välitystä.
image: ./images/2017-10-21-shimano-xt-brakes-sunrace-11-50.jpg
image_text: Shimano XT -jarrut ja SunRace 11-50t -pakka
author: Jarkko Tervonen
date: 2017-10-21 23:35:16
categories:
- Pyöräily
tags:
- canyon
---
Maastopyöränä minulla on Canyon Yellowstone 6.9 vuodelta 2013. Pyörä on aika alkuperäiskuntoinen. Voimansiirto oli päivitetty 1x10-järjestelmään ja satulatolppa sekä ohjaustanko vaihdettu. Oikeastaan ainoa asia mistä en ole tykännyt on olleet jarrut. Varsinkin takajarrun tehottumuus on häirinnyt pitkään.

Nyt sitten muutaman viikon ajan hommasin uutta osaa ja odotin sopivaa aikaa, milloin ehdin iskeä uudet biitit paikalleen. Jarrut päivitin Deoren XT -jarruihin. Voimansiirto päivittyi 11-lehtiseen SunRacen 11-50t pakkaan ja Shimanon Deore M-8000 vaihtajaan jota ohjataan Shimanon Deore XT vaihdevivulla. Ketjuiksi valitsin ihan vain värityksen vuoksi mustapunaisen KMC X11 SL DLC -ketjun. Tuleepa testattua nämä ökyketjut.

Näiden lisäksi litkutin Canyonin ensiasennusrenkaat eli vaihdoin eteen Schwalben Rocket Ronin ja taakse Racing Ralphin. Ensimmäisen renkaan litkutuksessa meinasi palaa käämit, mutta toinen rengas meni jo ihan rutiinilla.

Kolme iltaa siinä sitten lopulta puuhastellessa meni. Huomenna olisi tarkoitus käydä heittämässä pieni lenkki ja testata miten uudet osat toimivat.
