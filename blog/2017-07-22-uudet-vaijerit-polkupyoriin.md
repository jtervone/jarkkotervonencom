---
title: Uudet vaijerit polkupyöriin
image: ./images/2017-07-22-cube-crossrace-vaijeriremontti.jpg
image_text: Cube Cross Race Pro 2012
author: Jarkko Tervonen
date: 2017-07-22 09:35:20
categories:
- Pyöräily
tags:
- huolto
- pyöräily
---
Hyllyssä on ollut kohta jo vuoden uudet vaijerit niin Canyoniin kuin Cubeenkin. Canyoniin uusin takavaihtajan sekä keulalukon vaijerin. Goodriden vaihdevaijeripaketti oli laadukas. En muista mistä se on tarttunut mukaan tai paljonko on maksanut.

Cubeen laitoin Jagwiren vaijerit niin jarruihin kuin vaihteiden vaihtajiinkin. Näidenkään laadussa ei ole mitään valittamista. Yllättävän mukavaa pikku näpertämistä illan tunteina. Teflon-pinnotteisten vaijereiden ansiosta vaihteet vaihtuvat herkemmin kuin aiemmat jo hieman ruostetta keränneet vaijerit. Vielä pitäisi tankoteipit laittaa sekä säätää jarrut kohdilleen.
