---
title: "Hiihtoladut Kempele: Pertin lenkki"
description: Esittelyssä Kempeleen Pertin lenkki, joka on nimetty seitsemän kertaisen paraolympiamitalisti Pertti Sankilammen mukaan.
image: ./images/2021-02-16-kempele-hiihtolatu-marjasuo.jpg
image_text: Pertin lenkki kulkee Marjasuon läpi
author: Jarkko Tervonen
date: 2021-02-16 12:00:00
categories:
  - Hiihto
tags:
  - hiihto
  - hiihtoladut
  - hiihtolatu
  - kempele
  - köykkyri
  - pertin lenkki
  - juurussuo
  - ketolanperä
---
Pertin lenkki on Kempeleen hiihtoladuista ehkä mielyttävin hiihtää. Noin 17,5 kilometrin pituinen lenkki on saanut nimensä seitsemän kertaisen paraolympiamitalistin [Pertti Sankilammen](https://fi.wikipedia.org/wiki/Pertti_Sankilampi) mukaan. Lenkki liittyy myös Polarin historiaan sillä tavalla, että vuonna 1975 Pertti Sankilampi tapasi silloisen Oulun yliopiston professorin [Seppo Säynäjäkankaan](https://fi.wikipedia.org/wiki/Seppo_S%C3%A4yn%C3%A4j%C3%A4kangas) ja pyysi häntä kehittämään mittarin, jolla voisi mitata sykettä harjoituslenkeillä. Tämä johti myöhemmin [Polar Electron](https://www.polar.com/) perustamiseen.

Pertin lenkille pääsee useasta paikasta. Helpoimmat lienee Köykkyrin laskettelukeskuksen ylä- ja alaparkit sekä Mourungin uimaranta, jos sinne tie on aurattu. Yhdyslatuja pitkin Pertin lenkille pääsee Ketolanperän koululta (1km) sekä Juurussuon kylätalolta (3km).

Köykkyristä lähtiessä Pertin lenkki kulkee kauniiden soiden läpi Marjakammille, jossa voi pysähtyä vaikka paistamaan makkaraa tai muuten nauttimaaan keskipäivän auringosta. Lenkki jatkuu sähkölinjalle, josta voi kääntyä oikealle kiertäen vain osan Pertin lenkistä, jolloin matkaa tulee vajaa kymmenen kilometriä. Lyhyempi reitti yhtyy vakio reittiin käännyttäessä hiihtämään Voitietä pitkin kohti Metsärinnettä.

Vakio Pertin lenkkiä kiertävä lähtee sähkölinjaa pitkin vasemmalle ja kääntyy Mourungin tien jälkeen hiihtämään toista sähkölinjaa pitkin yli Mourungin järven. Sähkölinjan vieressä kulkeva osuus on molemmissa versioissa alaspäin viettävää. Sähkölinjalta Ketolanperän ampumaradan suuntaan käännyttäessä tulee mukava metsäpätkä. Ampumaradan jälkeen noustaan loivasti pohjoista Voitielle mitä pitkin hiihdellään Metsärinteen tuntumaan asti metsän siimeksessä.

Loppumatka Pertin lenkistä hiihdetään Metsärinteen ja Haapamaan asunaluieita sivuten Köykkyrin hiihtokeskukselle asti.

Ajantasaisimmat tiedot löytyvät [Oulun alueen kunnossapitojärjestelmästä](https://oulu.fluentprogress.fi/outdoors).
