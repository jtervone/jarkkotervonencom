---
title: "Mitenkä ne tavoitteet vuodelle 2021 edistyy?"
description: Vuoden alkuun pitkästä aikaa ellen jopa ensimmäistä kertaa listasin tavoitteita alkavalle vuodelle. Nyt vuotta on kulunut jo yli neljäs osa. Miten projekti edistyy?
image: ./images/2021-04-22-laulujoutsenet.jpg
image_text: Laulujoutsenet Papinkarin lintutornilta kuvattuna
author: Jarkko Tervonen
date: 2021-04-22 07:30:00
categories:
  - Yleinen
tags:
  - blogi
  - tavoitteet
---
Alkuvuodesta listasin vähän tavoitteita vuodelle 2021. En muista olisinko aiemmin tälläistä tehnyt. Ehkä puoli tosissani, mutta en vielä kertaakaan näin tosissani. Ja tuskin vieläkään olen tosissani :D Nyt on yli neljännes vuotta kulunut, joten hyvä tehdä pieni tarkistus missä mennään.

## Kuntoilu

Vaikka lunta oli paljon niin mikään ihanteellinen alku vuosi hiihdon suhteen ei ollut. Merellä veden korkeus pumppasi eikä jäälle päässyt hiihtämään useasti. Samoin lunta tuli aina itselle väärään aikaan eli ladut oli monesti tukossa, kun olin lähdössä hiihtämään.

Hiihtokausi käytännössä loppui Oulussa. Kyllähän lunta vielä on, mutta tuskaista hiihtäminen on ellei lähde aikaisin aamulla ladulle. Ja niitä latujakaan ei enää paljon ole. Mutta tavoitteen puolesta tonni tuli täyteen viime hetkillä. Viimeisellä viikolla heräsin muutaman kerran 4-5 välillä aamulla hiihtämään ja viimeiset puuttuvat 17 kilometriä hiihdin 15-17 asteen helteessä maanantaina 19.4.

Pari kuukautta sitten ostin uudet monot entisten hajonneiden tilalle ja ajattelin, että nämä käy uusista suksista. Vaan alkaapa nuo suksetkin olemaan melko loppu, joten taidan ensi syksynä ostaa uudet.

Tästä eteenpäin vuosi jatkuu juosten (lupasin olla juoksematta :) ja pyöräillen. Ajattelin myös loppuvuoden bonus-tavoitteeksi asettaa 500km hiihtoa. Tämä tietysti riippuu hyvin paljon lumiolosuhteista.

## Luonto

Luonnossa liikkumista on tehty muutenkin kuin hiihtäen. Kuvia linnuista alkaa olemaan kohta nelisenkymmentä kappaletta. Osa parempia ja osa huonompia. Laatuun pitäisi panostaa.

## Ford Granada

Suunniteltu on. Käytännössä mitään edistystä tämän suhteen ei ole tapahtunut. Kesäloma alkaa reilun viikon kuluttua, joten eiköhän tämäkin edisty viimeistään silloin.

## Koodailu

Koodailtu on mutta ei omaksi huviksi. Sen sijaan harrasteprojektien vaatimuksia olen miettinyt alemmaksi, joten eiköhän vielä jotain saada ulos :)

## Piirtäminen

Tammikuussa tuli raapusteltua jonkin verran paperille, mutta tämä jos mikä on tavoitteista, joka saattaa jäädä tekemättä. En ole huolissani.

## Lukeminen

Tammikuussa luin noin 30 kirjaa. Kirjasovellusten ilmaisjaksot tuli käytettyä ja uusimmat uutuudet luettua ilmaisten kuukausien aikana. Lopulta niistä ei enää mitään järkevää löytynyt. Nyt olen jonkun verran hakenut kirpputoreilta vanhoja elämänkertoja ja urheilukirjoja, joita olen hitaasti lukenut läpi.

Itse tavoitteen puolesta tämäkin on saavutettu tälle vuotta.

## Nukkuminen

Tavoitteena oli nukkua vähintään klo 23 - 07 väli eli kahdeksan tuntia. Tämä on valtaosin onnistunut. Ainakin nukkumaan meneminen. Kello seitsemään nukkuminen on ollut välillä vaikeaa ja oikeastaan minulla taitaa nykyisin kello olla soimassa kuudelta. Pitäisiköhän yrittää aikaistaa nukkumaan menoa?
