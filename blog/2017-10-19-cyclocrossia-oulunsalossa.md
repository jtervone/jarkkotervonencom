---
title: Cyclocrossia Oulunsalossa
description: Vaihteeksi Cube alle ja pientä vauhtileikittelyä Oulunsalon suuntaan. Samalla testailin uusia kenkäsuojia talvea varten.
image: ./images/2017-10-19-cube-varjakka.jpg
image_text: Cube Oulunsalon Varjakassa
author: Jarkko Tervonen
date: 2017-10-19 20:35:16
rides:
- https://www.strava.com/activities/1237636790/embed/f4bd0ea620b48580c5e03edf8459e684c1d9dd0b
categories:
- Pyöräily
tags:
- pk
- cyclocross
---
Eilen yritin päivitellä maastopyörääni, mutta en päässyt pesemistä ja purkamista pidemmälle. Tai no sen verran pääsin, että aloin litkuttamaan renkaita. Eihän se aivan niin helppoa ollut kuin olisi ajatellut ja koko käytettävissä oleva vapaa-aika meni siinä. Tämän vuoksi vuorossa oli lenkki Cubella.

Cube minulla on ollut käytännössä maantieajossa pienellä nappulalla. Ajelin lenkin ensimmäiset 50 minuuttia maantietä, kunnes hiekkatiet alkoivat houkuttamaan. Oulunsalon laitamilta löytyikin mukavaa metsäautotietä ja pikku polkuja joilla Cube kulki nätisti. Ainoa huono puoli oli se, että lämmintä oli vain pari astetta ja varpaat alkoivat jäätymään vaikka otin ensimmäistä kertaa käyttöön Newline-kenkäsuojat. Kyllähän ne alkumatkan lämmitti.

Lenkki sisälsi reilun tunnin rentoa ajoa ja muutaman vajaan kymmenen minuutin vedon loppupuolella. Lenkki vaan jäi pari kymmentä minuuttia liian lyhyeksi, koska varpaat alkoivat jäätymään sen verran kovasti. Huomenna maasturia nippuun ja testaamaan tarkeneeko maastoajossa noilla kengillä vai joutuuko lähtemään kenkäkaupoille jo tässä vaiheessa syksyä.
