---
title: "Hiihtoladut Oulunsalo: Kisakangas"
description: Oulunsalon Kisakankaalta löytyy valaistua kilpatyyppistä latua sekä pari pidempää variaatiota mäntymetsän keskellä.
image: ./images/2021-02-21-salonpaan-yhdyslatu.jpg
image_text: Kuva Salonpään yhdysladulta
author: Jarkko Tervonen
date: 2021-02-21 12:30:00
categories:
  - Hiihto
tags:
  - hiihto
  - hiihtoladut
  - hiihtolatu
  - oulunsalo
  - kisakangas
  - salonpää
  - niemenranta
---
Oulunsalossa lentokentän takana Kisakankaalla on valaistu kilpatyylinen valaistu latu. Reitillä ei ole jyrkkiä nousuja tai laskuja, joten hiihtäminen on helppoa vähän kokemattomillekin. Kisakankaan viiden kilometrin lenkin voi jättää "kesken" muutamasta kohdasta, jolloi niistä saa 1, 2 ja 3 kilometrin mittaisen lenkin. Näiden lisäksi löytyy viiden kilometrin mittainen valaisematon lisälenkki ja tietysti lentokentän ympärysladulle Kisakankaalta on vain muutama sata metriä.

Kisakankaalle pääsee autolla ja parkkitilaa on riittävästi. Hiihtäen Kisakankaalle pääsee yhdyslatuja pitkin Pitkäkankaalta, Niemenrannasta ja Salonpäästä. Yhdyslatujen lähtöpaikat ovat valitettavasti hieman huonosti merkittyjä. Pitkäkankaalla parkkitilaa ei ole vaan auto pitää jättää kadun varteen. Niemenrannan ladun alkupiste löytyy Niemenrannan K-Marketin parkkipaikan perältä Tärppipuiston laidalta. Itse latu on hieman tylsähkö ja se hiihdetään pääasiassa suoraan sähkölinjaa pitkin.

Salonpään yhdyslatu lähtee Salonpään valaistulta ladulta. Opasteet ladulle on huonot, mutta latu löytyy Salonpään kylätaloa vasta päätä olevan luistelukentän takaa. Salonpään valaistulatu on kahden kilometrin pituinen ja puolesta välistä haarautuu latu kohti Kisakangasta. Salonpään ja Kisakankaan välinen yhdyslatu kulkee mäntymetsän läpi ja välillä on helppoja nousuja ja laskuja.

Ajantasaisimmat tiedot löytyvät [Oulun alueen kunnossapitojärjestelmästä](https://oulu.fluentprogress.fi/outdoors).
