---
title: Frisbeegolf-radoista vuorossa Siilinjärvi ja Lapinlahti
image: ./images/frisbeegolf-bagi.jpg
image_text: Frisbeegolf-bägi
author: Jarkko Tervonen
date: 2013-09-30 23:52:47
categories:
- Harrastukset
tags:
- siilinjärvi
- nerkoo
- frisbeegolf
- ahmo
- lapinlahti
- dgp
- discgolfpark
---
Kadoksissa ollut frisbeegolf-innostus löytyi pari viikkoa sitten, kun kävin pelaamassa [RR Seriesin Limingan osakilpailun](http://www.pdga.com/tournament_results/107414). Se oli neljäs kerta, kun radalla tälle kesälle olin itseni jaksanut raahata. Täytyy sanoa, että on oma taso laskenut kovasti ja vielä enemmän muiden taso noussut sitten viime kisojen.

Viikonloppuna piipahdettiin Nilsiän suunnalla ja kiekot olivat vahingossa jääneet auton peräkonttiin. Tästä lähti ajatus käydä lauantaina piipahtamassa [Siilinjärven Ahmo DiscGolfParkissa](http://frisbeegolfradat.fi/rata/ahmo_discgolfpark) sekä takaisin Ouluun päin ajettaessa [Lapinlahden Nerkoo DiscGolfParkissa](http://frisbeegolfradat.fi/rata/nerkoo_discgolfpark_lapinlahti). Molemmat olivat perus B1-tason ratoja. Siilinjärvellä väyliä oli 12 kappaletta ja Nerkoosta niitä löytyi yhdeksän kappaletta. Kummiltakin radoilta löytyi korkeuseroja kiitettävästi.

Näistä kahdesta radasta Nerkoo veti pidemmän korren kevyesti vaikka väyliä oli kolme vähemmän kuin Ahmolla. Väylät olivat vaihtelevampia eikä väylillä kulkenut muita kuin frisbeegolfin harrastajia. Ahmon väylät kulkivat monesti lähellä kulkuväyliä tai niiden läheisyydessä, missä joutui varomaan muita liikkujia. Lisäksi sateella märät rinteet olivat todella liukkaita kävellä alas. Nerkoon väylillä puolestaan sai keskittyä pelaamiseen vaikka alueella on muillekin lajeille kenttiä. Molemmilta radoilta löytyi väyliä, joissa aloituspaikat olivat mielestäni liian lähellä edellisen väylän koria.

Kaikesta huolimatta kummillakin radoilla kannattaa ja pitää käydä, jos siellä päin liikkuu. Ahmon lisäksi Siilinjärvellä on toinenkin yhdeksän väyläinen rata, joka valitettavasti jäi kiertämättä. Seuraavaksi pitää käydä testaamassa oman kylän rata, joka avattiin jokin aika sitten :-)

...ai ja kiinnostaisi tulokset Savon reissulta? +14 ja +7. Seuraavalla kerralla menee huomattavasti paremmin :-)
