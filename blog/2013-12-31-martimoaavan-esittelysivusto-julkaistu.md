---
title: Martimoaavan esittelysivusto julkaistu
image: ./images/martimoaapacom.png
image_text: Martimoaapa.com
author: Jarkko Tervonen
date: 2014-12-31 09:00:20
categories:
- Retkeily
tags:
- martimoaapa
- sivusto
---
Joululoma on käytännössä tullut ajettua autolla sekä nautittua hyvästä ruuasta ja vielä paremmasta seurasta. Näin loman loppupuolella alettiin niputtamaan tuota Elisan kanssa ideoimaa [Martimoaapa-sivustoa kasaan](http://www.martimoaapa.com/). Täytyy sanoa, että meinasi tämäkin jäädä pöytälaatikkoprojektiksi. Onneksi ilmat ovat tänä jouluna olleet täällä Kempeleen suunnalla neljän seinän sisällä viettämistä puoltava ja saimme sivun ulos.

Ajatus Martimoaavan esittelysivustosta tuli mieleen joskus vuosi pari sitten. Netistä ei oikein kunnolla löytänyt tietoa alueen retkeilymahdollisuuksista tai tieto ei ollut saavutettavissa. Tuskin kukaan pistää pahaksi, että niputimme meidän tietomme yhden domainin alle. Otamme vastaan mielellämme linkkejä aihetta sivuaviin sivuihin ja emme pistä pahaksemme, jos joku haluaa vierailla blogissamme.

Martimoaapa.com -projekti on siinä mielessä erilainen projekti, että tekniikka ja ulkoasu on tullut tuon paremman puoliskon toimesta ja itse olen keskittynyt vain sisältöihin. Mukavaa vaihteeksi näin päin.

Sivustohan löytyy osoitteesta [www.martimoaapa.com](http://www.martimoaapa.com/). Tietysti pystytimme [Facebook-sivut](https://www.facebook.com/martimoaapacom) sekä Twitteriin [@martimoaapa-tunnuksen](https://twitter.com/martimoaapa). Tervetuloa tykkäämään ja seuraamaan sivustoamme!
