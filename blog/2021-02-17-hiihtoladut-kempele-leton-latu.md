---
title: "Hiihtoladut Kempele: Leton latu"
description: Sarkkirannasta pääsee hyvälumisina talvina hiihtämään merelle asti Leton latua pitkin. Merenrannasta on mahdollisuus jatkaa Oulunsalon laduille tai jopa Limingan Rantakylään asti hiihtämään.
image: ./images/2021-02-17-kempele-hiihtolatu-niittyranta.jpg
image_text: Kuva Niittyrannan yhdysladulta
author: Jarkko Tervonen
date: 2021-02-17 12:00:00
categories:
  - Hiihto
tags:
  - hiihto
  - hiihtoladut
  - hiihtolatu
  - kempele
  - niittyranta
  - sarkkiranta
  - letto
---
Sarkkirannan urheilukeskuksen lenkin lisäksi alueelta löytyy hiihtoreitti merelle Leton kohdille. Latu lähtee Sarkkirannan puretun hyppyrimäen parkkipaikalta sähkölinjaa pitkin kohti Lettoa. Lettoon pääsee myös Niittyrannan Kuovin puiston parkkipaikalta, josta lähtee noin kilometrin mittainen yhdyslatu Leton ladulle.

Alkumatka Sarkkirannan päästä lähtiessä on hieman alaspäin viettävää, mutta muuten reitti on tasainen. Reitti kulkee entistä merenpohjaa pitkin, joten suurin osa matkasta taitetaan rantaruovikon ja pusikoiden keskellä.

Reitin varrelta löytyy yleisessä käytössä oleva Leton laavu, joka on noin 3,2 kilometrin kohdalla. Pääsääntöisesti laavulla on ollut polttopuita poltettavaksi. Laavulta matka jatkuu kohti Letontietä. Ennen tietä hiihdellään pellon reunoja pitkin, joissa lunta saattaa olla vähän ohuemmalti.

Letontien ylityksen jälkeen on mahdollisuus jatkaa kohti merenrantaa Koivukarin lintutornille. Lintutorni ei ole jykevimmästä päästä, joten kannattaa käyttää harkintaa sinne kiipeämiseksi.

Merenrannasta lumitilanteesta riippuen pääsee hiihtämään Oulunsalon suuntaan Lentokentän ympärysladulle ja Limingansuuntaan Temmesjokisuun lintutornille. Temmesjokisuulta voi jatkaa kohti Liminganlahden luontokeskusta tai pistäytyä Tupoksen suunnalla.

Ajantasaisimmat tiedot löytyvät [Oulun alueen kunnossapitojärjestelmästä](https://oulu.fluentprogress.fi/outdoors).
