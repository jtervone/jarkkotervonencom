---
title: Sanerall MTB Cupin Iinatin osakilpailu
description: Kävin katsomassa Sanerall MTB Cupin kolmatta osakilpailua Iinatissa, jonka järjestämisestä vastasi Paksukumi Team
image: ./images/2018-06-21-sanerall-mtb-cup-iinatti.jpg
image_text: Sanerall MTB Cup Iinatti
author: Jarkko Tervonen
date: 2018-06-21 07:20:00
categories:
- Pyöräily
tags:
- pyöräily
- mtb
- xc
- sanerall cup
- paksukumi team
- iinatti
---
Eilen ajettiin entisen Iinatin moottoriradan alueella [Sanerall MTB Cupin](http://www.fillarifoorumi.fi/forum/showthread.php?58567-Sanerall-MTB-cup-(Oulu-Raahe)) kolmas osakilpailu, jonka järjestämisvastuussa oli [Paksukumi Team](http://www.paksukumiteam.fi/). Olihan nämä itselläkin suunnitelmissa ajaa, mutta ensimmäisen kierroksen aikaan vointi ei ollut mikään paras ja toiselle kierrokselle en olisi päässyt muutenkaan. Kävin kuitenkin katsomassa tätä kolmatta osakilpailua, joten tavoitteet melkein saavutettu tämänkin osalta :)

Olihan tuo mukavaa katsoa varsinkin, kun sää oli mitä mainioin. Ainoastaan navakka tuuli varmasti hieman häiritsi ajamista, mutta valokuvaajille tämä toi paljon lisää kuviin pöllyävän hiekan muodossa.

Kisan jälkeen kävin kiertämässä radan kerran ja olihan se yllättävän mukava ajaa. Kädet jostain syystä puutuivat jo ennen kierroksen puolta väliä. Kyllähän tästä taas pienen piristysruiskeen sai Tahko MTB:tä ajatellen.

Sanerall MTB Cupin kolmannen osakilpailun tulokset löytyvät [Webscorer-palvelusta](https://www.webscorer.com/race?raceid=141502).
