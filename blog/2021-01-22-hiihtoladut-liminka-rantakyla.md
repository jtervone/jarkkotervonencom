---
title: "Hiihtoladut Liminka: Rantakylän hiihtolatu"
description: Esittelyssä Limingan Rantakylän ulkoilualueella oleva hiihtolatu, mistä löytyy myös hiihtomaa, avantouintipaikka sekä maastopyöräilyreittejä.
image: ./images/2021-01-21-liminka-rantakyla-hiihtolatu.jpg
image_text: Limingan Rantakylän hiihtoladun maalialue
author: Jarkko Tervonen
date: 2021-01-22 09:40:00
categories:
  - Hiihto
tags:
  - hiihto
  - hiihtoladut
  - hiihtolatu
  - liminka
  - rantakylä
---

Limingan hiihtomekka sijaitsee Rantakylästä, jonne on noin kolme ja puolikilometriä Limingan keskustasta. Talvella alueelta löytyy hiihtolatujen lisäksi hiihtomaa / mäenlaskupaikka, nuotiopaikkoja, avantouintipaikka ja maastopyöräilyreittejä. Hiihtäjille alueelta löytyy metsälenkki, mistä löytyy kolmen ja viiden kilometrin vaihtoehdot. Kilpatyylin laduista löytyy 1, 2, 3 ja 5 kilometrin variaatiot.

Alueen pääparkkipaikka on hyvä paikka lähteä hiihtämään. Parkkipaikan vieressä on opastaulu, josta voi tarkistaa alueen reitit. Mutta valitettavasti varsinkin hämärällä reittiopasteita on vaikea havaita. Kilpahiihtolatu lähtee maali / lähtöalueelta ja alussa hiihdetään samaan suuntaan kierrokselta tulijoiden kanssa, mitä tulee varoa.

Kilpahiihtoreitiltä löytyy korkeuseroja mutta nousut ja laskut ovat verrattaen helppoja. Baanat ovat leveitä eikä suuremmatkaan hiihtäjämäärät aiheuta ongelmia.

Jos talviolosuhteet sallivat, Rantakylästä pääsee hiihtäen Liminganlahden luontokeskukselle ja sitä kautta meren jäälle. Tätä kautta pääsee Limingan kirkonkylän hiihtoladuille sekä [Tupoksen](/2021/03/04/hiihtoladut-tupos-temmesjokisuu/), [Kempeleen](/2021/02/17/hiihtoladut-kempele-leton-latu/) ja [Oulunsalon hiihtoladuille](/2021/01/20/hiihtoladut-oulunsalo-lentokentaen-ympaeryslatu/).

Ajantasaisimmat tiedot löytyvät [Oulun alueen kunnossapitojärjestelmästä](https://oulu.fluentprogress.fi/outdoors).
