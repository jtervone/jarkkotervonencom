---
title: Talvi mennyt vähän vähemmän pyöräillessä
image: ./images/hiihto-nuasjarvi.jpg
image_text: Nuasjärvi
author: Jarkko Tervonen
date: 2017-03-10 00:01:20
categories:
- Pyöräily
tags:
- pyöräily
- hiihto
---
Hiljaista on ollut pyöräilyrintamalla. Talven tultua hiihtäminen on ollut päällimmäisenä mielessä. Muutama sata kilometriä on tullut pyöräiltyä, mutta käytännössä ei juuri yhtään. Sen verran kuitenkin, että onnistuin kaatumaan pyörällä niin, että nilkka venähti ja sain kävellä kävelykepeillä pari viikkoa. Treenit jäi väliin neljältä viikolta.

Hiihtää sentään olen kuitenkin pystynyt melko hyvin. Pidemmillä reissuilla nilkka vielä ilmoittelee itsestään, mutta ei pahasti. Kilometrejä on tullut 450 tälle vuodelle ja viime vuoden puolellakin ehdin viitisen kymmentä kilometriä hiihtämään. Ennätysmäärä hiihtokilometrejä, mitä olen aikuisiällä saanut kasaan.

Hiihtobaanoilla on näkynyt myös pyöräilijöitä. On ollut mukava huomata, että Kempeleen kunta on ottanut tämän huomioon ja laatinut [pelisäännöt laduilla ja kuntopoluilla liikkumiseen](http://www.kempele.fi/ajankohtaista/asuminen-ja-ymparisto/nain-liikut-laduilla-ja-kuntopoluilla-kempeleessa.html). Latua rikkomatta ja muille vaaraa aiheuttamatta saa liikkua latu-urilla polkupyörillä. Tämä on hyvä tietää.

Vaan lähdenpä vielä hiihtämään. Ehkä ladut kestää täällä vielä viikon pari. Viime vuonna viimeisen hiihtolenkin suoritin 26.3.
