---
title: Syyskuu chillailtu
image: ./images/2018-10-04-zatelliitti-liittyma.jpg
image_text: Kempeleen Zatelliitin uusi liittymä
author: Jarkko Tervonen
date: 2018-10-04 18:57:20
categories:
  - Yleinen
tags:
  - normi
  - päivä
---
Viimeinen vuosi on mennyt sellaista vauhtia ettei ole meinannut mukana pysyä. Peruspäivät ovat koostuneet tietysti töiden tekemisestä ja erilaisista kuntourheiluista. Taloon on tehty remonttia pari eri kertaa ja alku kesästä tuli urakoitua uusi kasvimaa sekä pihaa uuteen uskoon. Varsinaiset chillailut ovat jääneet vähiin. Tietysti alkukesän Saarenmaan reissu meni rentoutuessa eikä loppukesän Saariselän tai Tukholman retketkään olleet mitään älyttömän stressaavia. Mutta poissa kotoa kuitenkin.

Elokuu oli kuitenkin sen verran vauhdikas, että syyskuu meni fyysisesti lepäillessä. Kävin ajelemassa elokuussa maastopyörällä Syöte, Rokua sekä Saariselkä MTB:t ja sen jälkeen aika onkin sitten mennyt lepäillessä ja huoltaessa pyöriä. Jonkin verran olen lenkkeillyt, mutta illat ovat menneet enemmän opiskellessa uutta kuin pyöräteillä ja poluilla PK-lenkiä suorittaen.

Nyt pitäisi vaan saada taas rutiineista kiinni. Lisäillä liikkumista normaalilukemiin ja saada muutamat harrastusprojektit maaliin, jotteivat ne muistuttelisi olemassa olostaan joka ilta.
