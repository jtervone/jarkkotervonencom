---
title: Viikko kuvina 2013-02
image: ./images/2013-02-ma.jpg
image_text: Viikko kuvina 2013-02 - Maanantai
author: Jarkko Tervonen
date: 2013-01-13 21:14:29
categories:
- Valokuvaus
tags:
- trangia
- kukka
- kuulokkeet
- sanomalehti
- lohiburgeri
---
Vielä vuoden toisella viikolla muistin ottaa kuvia joka päivä. Harvinaisen vaikeaa keksiä normaaleissa oloissa kuvattavaa. Lisäksi suurin osa kuvista on otettu kännykällä vaikka melkein joka päivä oli järkkärikin mukana.

![Viikko kuvina 2013-02 - Maanantai](./images/2013-02-ma.jpg)

__Maanantai:__ Kaupassa käydessä tarttui valokuvaustarvikkeita parin sadan euron edestä, kunnes tulin järkiini ja ostin vajaalla kympillä retkeilyvarusteita. Näistäkin suojapussin olisi voinut tehdä itse :-)

![Viikko kuvina 2013-02 - Tiistai](./images/2013-02-ti.jpg)

__Tiistai:__ Ei mitään järkevää tapahtunut kamerakourassa, mutta tässä kuva kukasta, joka muutti meille. Edellinen ja siihen mennessä ainoa on kuulema seitsemän vuotta vanha.

![Viikko kuvina 2013-02 - Keskiviikko](./images/2013-02-ke.jpg)

__Keskiviikko:__ Kymmenen vuotta palvelleet AKG K 240 -kuulokkeet saa nyt väistyä. Tilalle kaapista käyttämättömäksi jääneet Sennheiser HD-550 -kuulokkeet ensihätään.

![Viikko kuvina 2013-02 - Torstai](./images/2013-02-to.jpg)

__Torstai:__ Luin Kalevaa paperilehtenä pitkästä aikaa. Pisti oikeasti ajattelemaan.

![Viikko kuvina 2013-02 - Perjantai](./images/2013-02-pe.jpg)

__Perjantai:__ Aamulla kävi mielessä, ottaa järkkäri mukaan vaan enpä ottanut. Sehän kostautui, kun kello 14 aikaan taivaalle ilmestyi upea haloilmiö (22-asteen rengasta, sivuauringot ja auringonpilari).

![Viikko kuvina 2013-02 - Lauantai](./images/2013-02-la.jpg)

__Lauantai:__ Matkalla etelän suuntaan poikettiin [Vihiluodon kalakaupassa](http://www.vihiluodonkala.fi/) syömässä. Testasin lohiburgeria, joka oli hyvä. Perunat olivat kyllä vähän elähtäneen oloisia.

![Viikko kuvina 2013-02 - Sunnuntai](./images/2013-02-su.jpg)

__Sunnuntai:__ Kaverin poika testaili puhelimen kameraa. Taitaa olla toinen kuva mitä etupuolen kameralla on otettu.
