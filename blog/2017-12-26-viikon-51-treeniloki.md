---
title: Viikon 51 treeniloki
description: Viikon 51 treenit koostuivat pääasiassa hiihtämisestä. Viikko huipentui hiihtolenkkiin Nilsiän Halssin laduilla.
image: ./images/2017-12-26-nilsia-halssi.jpg
image_text: Nilsiän Halssin hiihtostadion
author: Jarkko Tervonen
date: 2017-12-26 10:21:00
rides:
- https://www.strava.com/activities/1318739512/embed/9a001f75406fc13256cf08dddb33eeb926aebf6d
- https://www.strava.com/activities/1319587796/embed/9e01332eaf448b1ad705e90565f62326182b7662
- https://www.strava.com/activities/1323240946/embed/a33011c0d3ae5900092e5ac4bea54e984d0d10cf
categories:
- Pyöräily
tags:
- hiihto
- kävely
---
Joulua edeltävä viikko on aiheuttanut pientä kiirettä. Muutamia kauppareissuja ja lisäksi aloin remontoimaan pintoja yhteen makuuhuoneeseen. Lisäksi viikonloppuna alkoi sukulointikierros. Kuitenkin kohtalaisen hyvät treenit tässä välissä ehti tekemään.

Näyttää siltä, että pyöräily vähenee ja siirryn hiihtoladuille vähäksi aikaa. Nostan pyörän huoltopukille ja nautin hiihtämisestä ainakin kuukauden pari, kunnes otan taas pyöräilyn ohjelmaan.

## Maanantai 18.12.2017 - 13,5km / 1h 19min / hiihto

Ensimmäinen kerta voideltavilla suksilla näille lumille. Hiihto kulki ja onhan tämä mukavampaa kuin nanosuksilla.

Käytin voideltaessa rautaa myös pitoalueelle. Tuntui pitävän todella hyvin.

## Tiistai 19.12.2017 - 20,6km / 1h 55min / hiihto

Toinen lenkki työpäivän lomassa suksilla. Kylläpä nuo raudalla levitetyt pitovoiteet pysyvät hyvin suksen pohjassa. Ei vieläkään puutetta pidosta.

## Keskiviikko 20.12.2017 - 2,4km / 45min / kävely

Piti käydä mutka vanhempien luona, joten tein sen kävellen. 45 minuutin reissu mukavassa räntäsateessa.

## Perjantai 22.12.2017 - 14,8km / 1h 42min / hiihto

Viikon kohokohta oli hiihtolenkki Nilsiän Halssin hiihtoladuilla. Latuprofiililla riitti korkeuseroja. Ei tälläisiä nousuja tai laskuja tarvitse pelätä kohtaavansa kotopuolessa Pohjanmaan lakeuksilla.
