---
title: Ennätyshillakesä
description: Tänä vuonna on hilloja ollut soilla ympäri maan ja tämähän innoitti minutkin lähtemään hillasoille keräämään oma osani näistä maukkaista marjoista.
image: ./images/2020-07-28-hilla-kuksa.jpg
image_text: Kuksallinen hilloja
author: Jarkko Tervonen
date: 2020-07-28 07:05:00
categories:
  - Retket
tags:
  - luonto
  - marjastus
  - hilla
  - lakka
  - suomuurain
---
Ei ole varmaan keneltäkään mennyt ohi, että tänä vuonna hillaa löytyy soilta enemmän kuin normaalisti tähän aikaan. Lehdissä on tehty juttuja hilla-apajista ja eksyvistä marjastajista. Some taas on pullollaan hillasoilta otettuja kuvia.

Oma aika ei ole oikein marjastamiseen riittänyt. Viikko sitten käytiin puolikas ämpäri keräämässä Oulun korkeudelta ja viime sunnuntaina kävimme katsomassa miten paljon hilloja on Martimoaavalla. Oulussa hillat tuntuivat olevan jo vähän ylikypsiä ja Martimoaavalla hillat eivät olleet aivan vielä kypsyneet.

No, jos ei enää hillasuolle ehditä niin onneksi mustikkaa näyttää tulevan runsaasti. Ensi viikonloppuna olisi suunnitelmissa käydä ainakin jonkun verran mustikoita keräämässä.
