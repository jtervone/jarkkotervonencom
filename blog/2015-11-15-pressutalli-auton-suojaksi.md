---
title: Pressutalli auton suojaksi
image: ./images/pressutalli.jpg
image_text: Pressutalli
author: Jarkko Tervonen
date: 2015-11-15 20:16:16
categories:
- Ford Granada MK1
tags:
- ford
- granada
---
Sen verran auton sisään vuotaa vettä, että päätin käydä hakemassa Puuilosta pressutallin. Valinta osui 500 g / neliön pressusta tehtyyn 6m x 3m x 2,75m kokoiseen versioon. 490 euron hinta kirpaisi, mutta kyllähän siellä nyt pystyy kivasti remonttihommia tekemään.

Pressutalli oli pakattu muutamaan pahvilaatikkoon ja ne mahtuivat melko kivasti Ford Focus -farmariauton peräkonttiin. Talli oli helppo kasata kaksistaan. Ainoastaan pressua vetäessä kehikon ylle tuli mieleen, että ei lisäapu olisi pahitteeksi. Pari tuntia tuota pimeässä kasattiin.

Tämä talli tuntuu laadukkaalta ja varmasti kestää ainakin tämän talven yli. Toivottavasti sitä ei enää seuraavana talvena tarvita.
