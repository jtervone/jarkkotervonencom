---
title: "Hiihtoladut Kempele: Köykkyri"
description: Esittelyssä Kempeleen Köykkyrin hiihtoladut, mistä löytyy myös Suomen pienin laskettelukeskus ja paljon muita harrastusmahdollisuuksia.
image: ./images/2021-01-25-kempele-koykkyri-hiihtokeskus.jpg
image_text: Kempeleen Köykkyrin hiihtoladun lähtö- ja maalialue
author: Jarkko Tervonen
date: 2021-01-25 15:40:00
categories:
  - Hiihto
tags:
  - hiihto
  - hiihtoladut
  - hiihtolatu
  - kempele
  - köykkyri
---

Köykkyri on Kempeleen toinen urheilupaikka keskittymä, jossa sijaitsee myös kylän parhaat hiihtoladut. Hiitämisen lisäksi alueella on Suomen pienin laskettelukeskus, frisbeegolf-rata, porrastreenimahdollisuus ja paljon polkuja muuhun käyttöön.

Alueella on valaistu noin viiden kilometrin mittainen kilpalatu, mistä löytyy haastavia nousuja ja laskuja. Varsinkin Pyrinnön majan vierestä tulevassa laskussa kannattaa olla varovainen ennen siltaa.

Valaistun ladun lisäksi on valaisematon Pertinlenkki, jonka varrella on Marjakammi-niminen, jossa voi tehdä tulet ja nauttia eväistä. Lenkin varrella Metsärinteen päässä on myös toinen tulentekopaikka. Molemmissa puiden saatavuus on välillä vähän kehno. Varsinkin Metsärinteen tulentekopaikalla.

Pertinlenkkiltä pääsee latuja pitkin Ketolanperälle ja Juurussuon kylätalolle. Alueelta lähtee myös erillinen koiralatu, jossa voi hiihdellä koirien kanssa.

Ajantasaisimmat tiedot löytyvät [Oulun alueen kunnossapitojärjestelmästä](https://oulu.fluentprogress.fi/outdoors).
